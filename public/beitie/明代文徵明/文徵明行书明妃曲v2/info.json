[{"name":"文徵明行书明妃曲","dynasty":"明代","category":"行书","type":"","user":1,"timestamp":1429712219064,"text":"明妃曲全文\n汉廷议和亲，佳人使绝域。明妃随例行，只谓掖庭职。一朝临遣动天子，始信深宫未曾识。当日丹青亦等闲，今知不得黄金力。正缘平日怀贞素，非敢从前恃颜色。由来颜色不自如，爱惜自是君王私。君王顾妾恩何厚，竟按臣工戮延寿。佳人自有命，画工何能为？长信宫中长别离，当时岂亦有人欺？悠悠青冢胡沙里，千载终为汉家死。红颜命薄古云然，不恨臣工况天子？","author":"明代文徵明","description":"文徵明行书明妃曲"}]