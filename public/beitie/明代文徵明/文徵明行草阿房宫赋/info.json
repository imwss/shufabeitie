[{"name":"文徵明行草阿房宫赋","text":"内容介绍\n文徵明（1470-1559），初名壁，后以字行，又改字徵仲，祖籍衡山，故号衡山居士，长洲人。其书法造诣深厚，临学精博，篆隶楷行草各体兼工。此册书法有智永、《圣教》风范，得苏轼、黄庭坚的神韵，予人以隽永婉约，峭雅遒劲，宽伸朗阔，骨、韵兼擅之感。每行八九字不等，错落有致，落落大方，出规入矩，首尾如一，体现出一种平和、理性的美感。在用笔上则更多地参以苏轼的烂漫和黄庭坚的凝重，充公体现出侧锋取势、笔实墨沉的个性特征。其内聚紧凑的中宫，方圆互见的笔势，使得一笔一停、一字一收的运笔方式不致僵硬板滞，形成了紧凑而伸展，平稳而跳荡，凝重而飘逸，厚实而流动的视觉效果。\n ","category":"行草","verified":true,"user":1,"timestamp":1429951610941},{"name":"文徵明行草阿房宫赋","dynasty":"明代","category":"行草","type":"","user":1,"timestamp":1429791629221,"text":"文征明（1470～1559） 行书阿房宫赋 纸本 册页（三十六开，跋二开） 1550年作\n释文：阿房宫赋。六王毕，四海一。蜀山兀，阿房出。覆压三百余里，隔离天日。骊山北构而西折，直走咸阳。二川溶溶，流入宫墙。五步一楼，十步一阁；廊腰缦回，檐牙高啄；各抱地势，钩心闘角。盘盘焉，囷囷焉，蜂房水涡，矗不知其几千万落。长桥卧波，未云何龙？复道行空，不霁何虹？高低冥迷，不知东西。歌台暖响，春光融融；舞殿冷袖，风雨凄凄。一日之内，一宫之间，而气候不齐。妃嫔媵嫱，皇子皇孙，辞楼下殿，辇来于秦。朝歌夜弦，为秦宫人。明星荧荧，开籹镜也；绿云扰扰，梳晓鬟也；渭流涨腻，弃脂水也；烟斜雾横，焚椒兰也。雷霆乍惊，宫车过也；辘辘远听，杳不知其所之也。一肌一容，尽态极妍，缦立远视，而望幸焉。有不得见者，三十六年。燕赵之收藏，韩魏之经营，齐楚之精英，几世几年，剽掠其人，倚迭如山。一旦不有能，输来其间。鼎铛玉石，金块珠砾，弃掷迤逦，秦人视之，亦不甚惜。嗟乎！一人之心，千万人之心也。秦爱纷奢，人亦各念其家。奈何取之尽锱铢，用之如泥沙？使负栋之柱，多于南亩之农夫；架梁之椽，多于机上之工女；钉头磷磷，多于在庾之粟粒；瓦缝参差，多于周身之布缕；直栏横槛，多于九土之城郭；管弦呕哑，多于市人之言语。使天下之人，不敢言而敢怒。独夫之心，日益骄固。戍卒叫，函谷举，楚人一炬，可怜焦土！呜呼！灭六国者六国也，非秦也；族秦者秦也，非六国也。嗟夫！使六国各爱其人，则足以拒秦；秦复爱六国之人，则递三世可至万世而为君，谁得而族灭也？秦人不暇自哀，而后人哀之；后人哀之而不知鉴之，亦使后人而复哀后人也。款识：嘉靖二十九年岁在庚戌七月既望书，征明时年八十一。","author":"明代文徵明","description":"文徵明行草阿房宫赋"}]