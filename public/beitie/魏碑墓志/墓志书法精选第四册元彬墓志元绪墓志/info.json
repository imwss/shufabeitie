[{"name":"墓志书法精选第四册元彬墓志元绪墓志","text":"元彬墓志，全称《汾州刺史元彬墓志》，太和二十三年（公元499）十一月二十一日刻，高53.CM，宽55.4CM，18行，行21字，共366字。1925年于河南洛阳城西北高沟村出土，曾归河南图书馆，现藏河南省博物馆。\n墓志铭文\n【志盖】阙\n【铭盖】持节征虏将军汾州刺史彬，恭宗景穆皇帝之孙，镇北大将军相州刺史南安王之第二子也。叔考章武王纥，世出纂其後。惟君禀徽天戚，发彩蕃华，袭玉声金，章组继世。温仁著於弱龄，宽恭形於立载。自国升朝，出莅为使持节征西大将军都督东秦邠三州诸军事领护西戎校尉统万突镇都大将夏州刺史。章武王直方悟宪，用勉爵土，收中散第，消遥素里。後以山胡校乱，徵抚西岳，绥之以惠和，靖之以威略。一二年间，群凶怀德。勋绩既昭，朝赏方委，而彼仓不吊，儵焉夙徂。以太和廿三年岁在己卯五月丙子朔二日，春秋卅有六，薨於州。朝庭哀悼，追赠散骑常侍，加谥曰恭，葬有隆典。以其年十一月壬寅朔廿日辛酉附於先陵。玄宫长邃，永夜无晨，敬述徽绩，俾传来闻。其辞曰：绵基崇越，昆浪遐分，胤业帝绪，纂世蕃君。龟玉流彖，冕黻晖文，弱而好惠，长则腾芬。日自宗哲，出抚幽民，荒黎德，朔野怖间。终莅西岳，胡狡归仁，方旋德猷，与政时」勋。天乎爽枯，永即徂泯，哀缠下国，痛结朝沦。窀穸有礼，托附先坟，松垧方晦，泉堂永曛。敬勒玄石，式扬清尘。（北京图书馆藏拓） \n书法欣赏\n以下为元彬墓志局部图册 \n","category":"草书","verified":true,"user":1,"timestamp":1429951664577}]