[{"name":"阮元行书京邸小园杂诗","text":"内容介绍\n历代名家墨迹传真系列。\n ","category":"行书","verified":true,"user":1,"timestamp":1429951662345},{"name":"阮元行书京邸小园杂诗","dynasty":"清代","category":"行书","type":"","user":1,"timestamp":1429791608811,"text":"《京邸西城上冈小园杂诗》原文：\n（一）\n清明才过见新荑，谷雨催花已放齐。一样风光判桃柳，十分春色占棠梨。\n登台众绿浮身起，绕径繁红炫眼迷。半向不知花影换，月轮东上日沉西。\n（二）\n好花宜趁晓来看，起向花前拥盥盘。霞色忽惊随水动，露华犹觉著衣寒。\n折枝邀蝶真成画，嚼蕊听蜂每忘餐。记否空林春未到，回风飞雪扑阑干。\n（三）\n才是春明三月中，纷纷已飏落花风。恰当半谢新生绿，翻似初开少放红。\n一例分笺酬令节，几番秉烛入芳丛。与人究竟曾何补，惭愧家庭乐自同。\n（四）\n古藤几架紫垂墙，小刺荼蘼盖曲廊。上番笋抽新竹密，午时阴幕老槐凉。\n黄扉退直鸣珂静，青简修书刻箭长。忽有微风生夏气，疏帘初试枣花香。\n（五）\n终日辚辚九陌车，久晴容易起风沙。洗春一夜廉纤雨，破夏千枝芍药花。\n研北铜瓶开茧栗，墙东玉轴展鸦叉。此间门巷清如水，绿树阴中是我家。\n（六）\n小园休赋庾兰成，但向幽轩较雨晴。入户风圆飞絮转，铺池水定落花平。\n偶思昼寝安闲榻，更为斋居结小棚。多少案头书史在，商量可似古人情。\n题《蝶梦园图》用董思翁韵\n城西花事小园多，几度看花几度歌。花为我开留我住，人随春去奈春何？\n思翁梦好遗书扇，仙蝶图成染袖罗。他日谁家还种竹，坐舆可许子猷过。","author":"清代阮元","description":"阮元行书京邸小园杂诗"}]