[{"name":"董其昌草书陈暄与兄子秀书","text":"内容介绍\n《启功临董其昌草书》分临写辑、鉴赏辑、珍藏辑三种。临写辑是启功先生临写古碑帖的墨迹，存有原帖者，原帖则附在先生临写墨迹的后边；鉴赏辑是将先生的眉批、旁注、题跋等墨迹，随原帖影印；珍藏辑是选择先生所藏重要碑帖影印。\n ","category":"草书","verified":true,"user":1,"timestamp":1429951646106},{"name":"董其昌草书陈暄与兄子秀书","dynasty":"明代","category":"草书","type":"","user":1,"timestamp":1429791606698,"text":"草书《陈暄与兄子秀书》\n钤印：知制诰日讲官、董其昌印、玄赏斋 题识：董其昌书。 鉴藏印：梅景书屋、水流花放 释文 与兄子秀书。陈暄。 旦见汝书与孝典，陈吾饮酒过差。吾有此好五十余年，昔吴国张长公亦称耽嗜，吾见长公时，伊已六十，自言引满大胜往年。吾今所进亦多于少壮。老而弥笃，唯吾与张季舒耳。汝欲笑吾所至邪？昔阮咸、阮籍同游竹林，宣子不闻斯言。王湛能玄言巧骑，武子呼为痴叔。何陈留之风不嗣，太原之气岿然，翻成可怪！吾既寂漠当世，朽病残年，产不异于颜原，名未动于卿相，若不日饮醇酒，复欲安归？汝以饮酒为非，吾以不饮酒为过。 昔周伯仁度江唯三日醒，吾不以为少；郑康成一饮三百杯，吾不以为多。然既醉之后，有得有失。成厮养之志，是其得也； 使次公之狂，是其失也。吾常譬酒之犹水，可以济舟，亦可以覆舟。故江咨议有言：“酒犹兵也。兵可千日而不用，不可 一日而不备。酒可千日而不饮，不可一饮而不醉。”美哉江公，可与共论酒矣。汝惊吾墯马侍中之门，陷池武陵之第，遍布朝野，自言焦悚。“丘也幸，苟有过，人必知之”。何水曹眼不识杯铛，吾口不 离瓢杓，汝宁与吾同日而醉，与何同日而醒乎。","author":"明代董其昌","description":"董其昌草书陈暄与兄子秀书"}]