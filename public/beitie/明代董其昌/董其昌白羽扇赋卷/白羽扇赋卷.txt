董其昌《白羽扇赋》卷 北京故宫博物院藏 图片转自翰锋在线

白羽扇赋

开元二十四年夏,盛暑.敕使高力士赐宰臣白羽扇.九龄与焉,立献赋曰: 
当时所用,任物所长. 
彼鸿鹄之弱羽,出江湖之下方. 
安知烦暑,可致清凉. 
岂无纨素,彩画文章. 
复有修竹,剖析毫芒. 
提携密迩,摇动馨香. 
惟众禽之在御,何修翮之敢当. 
伊昔皋泽之时,尔有凌霄之志. 
苟效用之得所,虽舍生而何忌? 
肃肃鸟羽,穆穆微风. 
纵秋气之所移夺,终感恩于箧中. 
壬戌秋日书 董其昌 
