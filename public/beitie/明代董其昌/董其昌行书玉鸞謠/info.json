[{"name":"董其昌行书玉鸞謠","text":"\n版次：1\n装帧：精装\n所属分类：图书>艺术>书法与篆刻\n内容简介\n七宝城中夜吹笛，舞按白鸾三十只。个中小玉号素腰，尾拂广陵秋月白。伐毛脱骨秋风里，素颈圆长尺有只。中虚一窍混沌通，上有连珠七星子。调得仙家别鹄声，吹落虎头金粟耳。桂园仙伯杨铁翁，昔豢洞庭双铁龙。雌龙入海去不返。雄龙鳏处琼林宫。宫中夜夜泣寒雨，幽咽悲啼作人语。燃犀莫照玉镜台，买丝难系蓝桥杵。虎头怜之为媾婚．并刀剪纸招鸾魂。鸾之来兮洞房晓，恍然枕席生春温。铁仙翁，笑拍手。左琼琼，右柳柳。琼琼细舞柳柳歌，起劝虎头三进酒。鸾兮运居巢，龙兮弄横竹。君山月落大江秋，黄姑星陨岜冈玉。不须再奏合欢词，且听和鸾太平曲。太平曲，还断续，一转一拍相节促。谐宫协徵宣八风，寒谷能令生五谷。鸾龙台上凤皇来，万岁八音调玉烛。元顾金粟为杨铁崖作，偶见原本，殊有意趣，漫录一过。董其昌。\n","category":"行书","verified":true,"user":1,"timestamp":1429951647294},{"name":"董其昌行书玉鸞謠","dynasty":"明代","category":"行书","type":"","user":1,"timestamp":1429791616511,"text":"董其昌《玉鸞謠》\n\n七宝城中夜吹笛，舞按白鸾三十只。个中小玉号素腰，尾拂广陵秋月白。伐毛脱骨秋风里，素颈圆长尺有只。中虚一窍混沌通，上有连珠七星子。调得仙家别鹄声，吹落虎头金粟耳。桂园仙伯杨铁翁，昔豢洞庭双铁龙。雌龙入海去不返。雄龙鳏处琼林宫。宫中夜夜泣寒雨，幽咽悲啼作人语。燃犀莫照玉镜台，买丝难系蓝桥杵。虎头怜之为媾婚．并刀剪纸招鸾魂。鸾之来兮洞房晓，恍然枕席生春温。铁仙翁，笑拍手。左琼琼，右柳柳。琼琼细舞柳柳歌，起劝虎头三进酒。鸾兮运居巢，龙兮弄横竹。君山月落大江秋，黄姑星陨岜冈玉。不须再奏合欢词，且听和鸾太平曲。太平曲，还断续，一转一拍相节促。谐宫协徵宣八风，寒谷能令生五谷。鸾龙台上凤皇来，万岁八音调玉烛。元顾金粟为杨铁崖作，偶见原本，殊有意趣，漫录一过。董其昌。","author":"明代董其昌","description":"董其昌行书玉鸞謠"}]