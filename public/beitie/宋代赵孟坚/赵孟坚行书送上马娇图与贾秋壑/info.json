[{"name":"赵孟坚行书送上马娇图与贾秋壑","dynasty":"宋代","category":"行书","type":"","user":1,"timestamp":1429791636342,"text":"《行书自书诗卷》上海博物馆藏\n　　赵孟坚书《自书诗卷》，纸本。上海博物馆收藏。行书八十二行，自录《送上马娇图与贾秋壑》、《鼠叹》、《墙头花》等旧作诗五首。此卷间架紧密，纵横雄逸，气韵淳古。自署书于“宝祐甲寅”，即宝祐二年（1255年），是他五十六岁时所写。卷后有赵孟葆及元苏大年等跋。曾经明吴帧、清梁清标、安歧、清内府等收藏。《大观录》、《墨缘汇现》、《辛丑销夏记》等书著录。\n【释文】 　\n送马上娇图与秋壑监丞\n绣鞯金狨玉蝶躞，天宝繁奢逾大业。华清浴已宴沈香，弓箭才人拥旌节。前头乐部紫云回，催驾颙迎奏三叠。阿瞒驻辔立多时，欲上花骢尚娇色。俯头缒{左革右登}力士徒，曾以脱靴为屑屑。步步相随那肯离，尝闻愿作连理枝。燕安傥及思艰危，那有马嵬攀诀时。汉家山河安四维，披香千秋惟戈绨。龙眠画兹非衔奇，端与曹高向孟陈元龟。\n鼠叹\n落落两鼠入伏箱，窒穴已计逃无方。拥狸迨捕冀一快，顾视穷搏成徊徨。先登鍪矛隶弗力，第诿狸也才非良。我观感愤成叹慨，阴邪自古能干阳。否泰岂果能干阳，否泰还知属主张。元和御史勇论谏，一衂阉竖无精光。却从低回取相位，绕指由来百炼刚。\n墙头花 墙头花，红且白。\n一百五日过寒日，寒食过了好风日。风又吹，日又炙。枝头好花尽狼藉，人生百年罕七十。愚者见花不知惜，我辈看花常唧唧。有酒莫停杯，当歌莫停拍。头上丝丝霜雪来，老大见花方叹息。\n繁昌官舍竹\n南墙墙下梅边竹，今岁竹根始入来。双笋并生成干立，一梢斜娜对窗开。知吾欲画如呈样，问汝无言只举杯。此去更应多长旺，后人端合事栽培。\n惜补之梅于君谟弟\n知是珍藏难假借，其如爱学起思惟。暂时为我开心法，他日偕君作画师。嚢习凌波偷笔格，亦曾面壁隔年期。从今轴上成双美，不恨此梅无好枝。\n宝祐甲寅十一月廿八日午睡起，忽有持此纸来 者，因为书旧诗数首，用吴昇玉簪笔、唐端石执砚， 自好漫耳。观者未知为如何也，三十年临池所得仅 尔益信翰墨非易事，天与分数限量，更欲有加不可。 它时或更进，视此当一笑。或流落箱笥间，为吾爱 存之。无忽彝斋居士赵孟坚子固记。","author":"宋代赵孟坚","description":"赵孟坚行书送上马娇图与贾秋壑"}]