[{"name":"卅四人造石像记","text":"夫金躯西奄，仪像东流，宝相□□□□□□。自非倾珍建像，焉可炽彼遗光？若不勤栽药树，无以疗兹聋瞽。然今都邑师道兴，乃抽簪少稔，早托缋门，入相俱闲，五家具晓。爰有合邑人等，并是齐国芳兰，乡中昆璧，同契孔怀，和如骨血，人抽妙□敬造释迦石像一躯并二菩萨。□僧侍立，事广难名，天花杂状，寻形叵遍。欲使崇真之士，指瞩归依，慕法之徒，从兹解悟。以此微诚，资益邑人，师僧父母，七世归真，现存获福，皇祚永延，含生普润，共越死河，同升彼岸。大齐武平六年岁次乙未六月甲申日功讫。（碑拓本。案：记文下方及左方刻疗上气咳嗽诸方，约三千字，不录。） \n","category":"草书","verified":true,"user":1,"timestamp":1429951665038}]