[{"name":"怀素《自叙帖》","text":"                     1、怀素家长沙。幼而事佛。经禅之暇颇好笔翰。2、然恨未能远赌前人之奇迹。所见甚浅。遂担笈杖锡。西游上国。谒见当代名公。错综其事。遗编绝简。往往遇之。3、豁然心胸。略无稽滞。鱼牒（即笺）绢素多所尘点。士大夫不以为怪焉。颜刑部书家者流。精极笔法。水镜之辩。4、许在末行。又以尚书司勋郎卢象。小宗伯张正言曾为歌诗。故叙之曰。开士怀素。僧中之英。气概通疏。性灵豁畅。5、精心草圣。积有岁时。江岭之间。其名大著。故吏部侍郎韦公陡赌其笔力。勋以有成。今礼部侍郎张公谓。赏其6、不羁。引以游处。兼好事者同作歌以赞之。动盈卷轴。夫草稿之作。起于汉代。杜度。崔瑗。始7、以妙闻。迨乎伯英。尤擅其美。羲。献兹降。虞。陆相承。口诀手授。以至于吴郡张旭。长史虽姿性颠8、逸。超绝古今。而模楷精（详）特为直正。真卿早岁常接游居。屡蒙激昂。教以笔法。姿质劣弱。又要物务。不能9、恳习。迄以无成。追思一言。何可复得。忽见师作。纵横不群。迅疾骇人。10、若还旧观。向使师得亲承善诱。亟挹规11、模。则入室之宾。舍子奚适。嗟叹不足。聊书此以冠诸篇首。其后继作不绝。溢乎箱箧。其述形似。则有张礼部12、云。奔蛇走虺势入座。骤雨旋风声满堂。卢员外云。初疑轻烟淡古松。又似山开万仞峰。王永州邕曰。寒猿13、饮水撼枯藤。壮士拔山伸劲铁。朱处士遥云。笔下唯看激电流。字成只畏盘龙走。叙机格。则有李侍御舟云14、遥。昔张旭之作也。时人谓之张颠。今怀素之为也。余实谓之狂僧。以狂继颠。谁曰不可。张公又云。稽山贺老总知名。吴郡张颠曾不易。许御史瑶云。志在新奇无定则。古瘦灕骊半无墨。醉来信手两三行。醒后却书书不得。戴15、御史叔伦云。心手相师势转奇。诡形怪状翻合宜。人人欲问此中妙。怀素自言初不知。语疾速。16、则有窦御史冀云。粉壁长廊数十间。兴来小豁胸中气。忽然绝叫三五声。满壁纵横千万字。17、戴公又云。驰毫骤墨剧奔驷。满座失声看不及。18、目愚劣。则有从父司勋员外郎吴兴钱起诗云。远锡无前侣。19、孤云寄太虚。狂来轻世界。醉里得真如。皆辞旨激切。理识玄奥。固非虚20、荡之所敢当。徒增愧畏耳。时大历丁已冬十月廿有八日。21，结尾页。"}]