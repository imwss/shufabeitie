褚遂良 《孟法师碑》

　　《孟法师碑》全称《京师至德观主盂法师碑》，唐代正书碑刻，唐岑文本撰，褚遂良书。法师名静素，江夏安陆人也。少而好道，誓志不嫁，隋文帝居之京师至德宫，至唐太宗十二年卒，年九十七。 

    褚遂良书贞观十二年(638)刻，碑石佚次，仅有清代李宗瀚藏唐拓本传世。册共二十面，每面四行，满行九字，凡七百六十九字，有明代王世贞、王世懋，清代王澍、王文治、李宗瀚等人跋记。此碑书法质朴，与《雁塔圣敦》之空明飞动不类，运笔多隶法，与《伊阙佛龛》相近。为褚氏早年之作。

　　 王世贞称：“波拂转折处，无毫发遗恨，真墨池中至宝也。”王世懋跋称：“质若敦彝，雅若天球，……精神烨烨，妙得八分古意，……是褚择笔书也。”有文明书局、有正书局影印李宗瀚本，临川李氏石印本。

　　汇品：

　　明　王世贞：褚公以贞观十六年书，时尚刻意信本，而微参以分隶法，最为端雅，饶有古意，波拂转折处，无毫发遗恨，真墨池中至宝也。

　　明　王世贞：此《孟法师碑》，乃中书侍郎岑文本文，谏议大夫褚遂良书也。首脱“唐京师至德观主”七字，尾脱年月衔名三十三字，碑叙脱百余字，词脱二十七字，当是割裱后历世久远，贉池零落故耳。第的然唐刻搨本，波拂转折处无毫发遗恨，真墨池中至宝也。考褚以贞观十六年书时，尚刻意信本而微参以分隶法，最为端雅饶古意。（《弇州山人续稿》）

　　明　莫是龙：《孟法师碑》，东坡赏评云：褚河南书，清远萧散，微有隶体，正谓此帖也。（《莫廷韩集》）

　　清　李宗瀚：遒丽处似虞，端劲处似欧，而运以分隶遗法，风规振六代之余，高古近二王以上，殆登善早年极用意之作。

　　书家小传：

　　褚遂良字登善，杭州钱塘人。通直散骑常侍亮子。隋大业末，为薛举通事舍人。仁杲平，授秦王府鎧曹参军。贞观中，累迁起居郎。博涉文史，工隶楷。太宗尝叹曰：“虞世南死，无与论书者！”魏征白见遂良，帝令侍书。帝方博王羲之故帖，天下争献，然莫能质真伪。遂良独论所出，无舛冒者。十五年，迁谏议大夫，兼知起居事。

　　时飞雉数集宮中，帝问：“是何祥也？”遂良以秦文公得其雌遂雄诸侯，汉光武得其雄有四海，今雄雌并见，以吿明德对之。帝悦，曰：“人立身不可以无学。遂良所谓多识君子哉！”俄授太子宾客。进黄门侍郎，参综朝政。父丧免，起复，拜中书令。

　　帝寝疾，召遂良、长孙无忌曰：“汉武帝寄霍光，刘备讬诸葛亮，朕今委卿矣。太子仁孝，其尽诚辅之。”谓太子曰：“无忌、遂良在，而毋忧。”因命遂良草诏。高宗即位，封河南县公，进郡公。坐事出为同州剌史。再岁，召拜吏部尚书、同中书门下三品，监修国史，兼太子宾客。进拜尚书右仆射。因谏改立武昭仪事，俟武氏立，乃左迁遂良潭州都督。显庆二年，徙桂州，未几，贬爱州剌史。遂良内忧祸，恐死不能自明，乃上表自陈，帝昏懦，牵于武后，讫不省。岁余卒，年六十三。古所谓临大节而不可夺者，褚公有之。

文字参考中华人文网站 
