《自书五忆歌》 紙本 草书。纵 29.3厘米，橫294.7厘米。台北故宫博物院藏。 

　　王宠（1494－1533），长洲（今江苏苏州）人。字履仁，又字履吉，号雅宜山人。他的父亲王贞虽然是一位商人，但好收古器物和书画自娱。在父亲的影响下，王宠和他的兄长王守都跟从文徵明（1470－1599）和蔡羽学习书法，也擅长诗文。他的书法学王献之（344－386）、虞世南（558－638）。与祝允明（1460－1526）、文徵明同被誉為“吴中三家”。 

　　这件书卷恣肆纵逸，神彩飞扬，是他中年创作巅峰时期的作品。王宠下笔硬挺，只有在转笔的地方稍微圆润一些，所以笔调硬拙峻拔。虽然这是一件今草的作品，但几乎字字独立，字迹又带有章草的笔意，如书卷中的“眠”、“泰”、“裂”等字的捺笔收尾都还保存了隶书的韵致。这件书法是王宠三十五岁的作品，写在质地坚硬的金粟山藏经纸上，更能将王宠起伏顿按、急遽有力的笔法特色表现出来，是他传世的一件精品。 

资料来自台北故宫博物院网站

释文：
五憶歌。有序。丙戌病暑。城居如甑。伏枕書空。游神六合。戲作五憶之歌。以解煩蒸。亦猶執熱者之思濯乎。
我所憶兮匡廬泉。飛空直下香爐巔。銀河為源彭蠡委。萬古騰沸東南天。左潀右射五老卻。褰裳濡足愁攀緣。崖傾石走霹靂鬥。枯藤怪樹虯龍懸。丹青洗出屏風疊。跳珠濺玉聲鏘然。誰能置我巖石間。仰面落雪水底眠。酒酣戲作五里霧。山精嘯雨空中旋。嗚呼我歌兮歌始放。九江茫茫日在望。
其二。
我所憶兮泰山松。秦皇避雨駐六龍。根如鐵石皮青銅。千秋萬歲枝蒙茸。瞳瞳挂日扶桑小。隱隱參天翠黛濃。鸞雛鳳鷇不知數。和鳴下上如笙鏞。濤聲直與東海應。絕頂正見蓬萊峰。金膏玉液散入地。茯苓芝草生隆冬。釆而食之可不死。雲車何日來相從。嗚呼我歌兮歌正長。黃河日暮流湯湯。
其三。
我所憶兮峨嵋雪。六月陰崖凍欲裂。僊人赤腳翠巖行。鶴氅飄飄玉光潔。迴飆吹散五溪去。落絮飛花滿城闕。滴博蓬婆西海頭。陰風慘澹旌竿折。萬里黃雲凝不流。層冰皚皚冬夏結。我思仗劍游其巔。石棧天梯殊斗絕。六龍迴日不敢過。寒光凜洌千丈鐵。嗚呼我歌兮歌益豪。太白不動金天高。
其四。
我所憶兮渭川竹。大澤深山千畝綠氤氳上接函關雲。離奇錯峙藍田玉。翠鳳葳蕤振其羽。蒼龍夭矯群相逐。哀壑陰森白日寒。長林高下青山矗。野老都迷釣玉谿。山人失卻王官谷。石上蟲書繡古苔。空中匹練懸飛瀑。安得清狂似子猷。挾策西行騎兩鹿。嗚呼我歌兮歌且舞。長袖褊褼隘環堵。
其五。
我所憶兮黃鶴樓。瀟湘洞庭生素秋。登高決眥極萬里。烈風震蕩無時休。九疑連綿似屏障。白日黤慘蒼雲愁。東攀若木枝巃嵷。西望雪嶺寒颼颼。朱簾繡柱九天上。到影卻射滄江流。僊人坐弄紫玉笛。往往飛花鸚鵡洲。青蓮居士莫搥碎。便須縱飲成糟丘。嗚呼我歌兮歌愈急。鴻鵠冥冥楚天碧。
往歲作此歌。戊子夏五。與明卿燕于錢氏有斐堂。新暑作毒。揮汗成雨。眇然有江海之思。遂書此以贈。雅宜子王寵。 
