[{"name":"王宠草书五忆歌","text":"明王宠自书五忆歌卷是一幅行草书的作品，恣肆纵逸，神采飞扬。王宠下笔硬挺，只有在转笔的地方稍微圆润一些，所以笔调硬拙峻拔。\n简介\n【名称】明王宠自书五忆歌卷\n【类别】中国书法\n【年代】明代\n【文物原属】故宫旧藏\n【文物现状】现藏台北故宫博物院\n卷，纸本，草书，纵：29.3公分，横：294.7公分。\n虽然这是一件今草的作品，但几乎字字独立，字迹又带有章草的笔意，如书卷中的「眠」、「泰」、「裂」等字的捺笔收尾都还保存了隶书的韵致。这件书法是王宠三十五岁的作品，写在质地坚硬的金粟山藏经纸上，更能将王宠起伏顿按、急遽有力的笔法特色表现出来，是他传世的一件精品。\n释文\n五忆歌。有序。丙戌病暑。城居如甑。伏枕书空。游神六合。戏作五忆之歌。以解烦蒸。亦犹执热者之思濯乎。我所忆兮匡庐泉。飞空直下香炉巅。银河为源彭蠡委。万古腾沸东南天。左潀右射五老却。褰裳濡足愁攀缘。崖倾石走霹雳斗。枯藤怪树虬龙悬。丹青洗出屏风叠。跳珠溅玉声锵然。谁能置我巖石间。仰面落雪水底眠。酒酣戏作五里雾。山精啸雨空中旋。呜呼我歌兮歌始放。九江茫茫日在望。其二。我所忆兮泰山松。秦皇避雨驻六龙。根如铁石皮青铜。千秋万岁枝蒙茸。瞳瞳挂日扶桑小。隐隐参天翠黛浓。鸾雏凤鷇不知数。和鸣下上如笙镛。涛声直与东海应。绝顶正见蓬莱峰。金膏玉液散入地。茯苓芝草生隆冬。釆而食之可不死。云车何日来相从。呜呼我歌兮歌正长。黄河日暮流汤汤。其三。我所忆兮峨嵋雪。六月阴崖冻欲裂。仙人赤脚翠巖行。鹤氅飘飘玉光洁。回飙吹散五溪去。落絮飞花满城阙。滴博蓬婆西海头。阴风惨澹旌竿折。万里黄云凝不流。层冰皑皑冬夏结。我思仗剑游其巅。石栈天梯殊斗绝。六龙回日不敢过。寒光凛洌千丈铁。呜呼我歌兮歌益豪。太白不动金天高。其四。我所忆兮渭川竹。大泽深山千亩绿氤氲上接函关云。离奇错峙蓝田玉。翠凤葳蕤振其羽。苍龙夭矫群相逐。哀壑阴森白日寒。长林高下青山矗。野老都迷钓玉溪。山人失却王官谷。石上虫书绣古苔。空中匹练悬飞瀑。安得清狂似子猷。挟策西行骑两鹿。呜呼我歌兮歌且舞。长袖褊褼隘环堵。其五。我所忆兮黄鹤楼。潇湘洞庭生素秋。登高决眥极万里。烈风震荡无时休。九疑连绵似屏障。白日黤惨苍云愁。东攀若木枝巃嵷。西望雪岭寒飕飕。朱帘绣柱九天上。到影却射沧江流。仙人坐弄紫玉笛。往往飞花鹦鹉洲。青莲居士莫搥碎。便须纵饮成糟丘。呜呼我歌兮歌愈急。鸿鹄冥冥楚天碧。往岁作此歌。戊子夏五。与明卿燕于钱氏有斐堂。新暑作毒。挥汗成雨。眇然有江海之思。遂书此以赠。雅宜子王宠。\n","category":"草书","verified":true,"user":1,"timestamp":1429951612926},{"name":"王宠草书五忆歌","dynasty":"明代","category":"草书","type":"","user":1,"timestamp":1429791626331,"text":"【释文】五憶歌。有序。丙戌病暑。城居如甑。伏枕書空。游神六合。戲作五憶之歌。以解煩蒸。亦猶執熱者之思濯乎。我所憶兮匡廬泉。飛空直下香爐巔。銀河為源彭蠡委。萬古騰沸東南天。左潀右射五老卻。褰裳濡足愁攀緣。崖傾石走霹靂鬥。枯藤怪樹虯龍懸。丹青洗出屏風疊。跳珠濺玉聲鏘然。誰能置我巖石間。仰面落雪水底眠。酒酣戲作五里霧。山精嘯雨空中旋。嗚呼我歌兮歌始放。九江茫茫日在望。其二。我所憶兮泰山松。秦皇避雨駐六龍。根如鐵石皮青銅。千秋萬歲枝蒙茸。瞳瞳挂日扶桑小。隱隱參天翠黛濃。鸞雛鳳鷇不知數。和鳴下上如笙鏞。濤聲直與東海應。絕頂正見蓬萊峰。金膏玉液散入地。茯苓芝草生隆冬。釆而食之可不死。雲車何日來相從。嗚呼我歌兮歌正長。黃河日暮流湯湯。其三。我所憶兮峨嵋雪。六月陰崖凍欲裂。僊人赤腳翠巖行。鶴氅飄飄玉光潔。迴飆吹散五溪去。落絮飛花滿城闕。滴博蓬婆西海頭。陰風慘澹旌竿折。萬里黃雲凝不流。層冰皚皚冬夏結。我思仗劍游其巔。石棧天梯殊斗絕。六龍迴日不敢過。寒光凜洌千丈鐵。嗚呼我歌兮歌益豪。太白不動金天高。其四。我所憶兮渭川竹。大澤深山千畝綠氤氳上接函關雲。離奇錯峙藍田玉。翠鳳葳蕤振其羽。蒼龍夭矯群相逐。哀壑陰森白日寒。長林高下青山矗。野老都迷釣玉谿。山人失卻王官谷。石上蟲書繡古苔。空中匹練懸飛瀑。安得清狂似子猷。挾策西行騎兩鹿。嗚呼我歌兮歌且舞。長袖褊褼隘環堵。其五。我所憶兮黃鶴樓。瀟湘洞庭生素秋。登高決眥極萬里。烈風震蕩無時休。九疑連綿似屏障。白日黤慘蒼雲愁。東攀若木枝巃嵷。西望雪嶺寒颼颼。朱簾繡柱九天上。到影卻射滄江流。僊人坐弄紫玉笛。往往飛花鸚鵡洲。青蓮居士莫搥碎。便須縱飲成糟丘。嗚呼我歌兮歌愈急。鴻鵠冥冥楚天碧。往歲作此歌。戊子夏五。與明卿燕于錢氏有斐堂。新暑作毒。揮汗成雨。眇然有江海之思。遂書此以贈。雅宜子王寵。\n\n王宠《自书五忆歌》，紙本，草书。纵 29.3厘米，橫294.7厘米。台北故宫博物院藏。\n这件书卷恣肆纵逸，神彩飞扬。王宠下笔硬挺，只有在转笔的地方稍微圆润一些，所以笔调硬拙峻拔。虽然这是一件今草的作品，但几乎字字独立，字迹又带有章草的笔意，如书卷中的“眠”、“泰”、“裂”等字的捺笔收尾都还保存了隶书的韵致。这件书法是王宠三十五岁的作品，写在质地坚硬的金粟山藏经纸上，更能将王宠起伏顿按、急遽有力的笔法特色表现出来，是他传世的一件精品。","author":"明代王宠","description":"王宠草书五忆歌"}]