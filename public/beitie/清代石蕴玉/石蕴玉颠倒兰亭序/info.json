[{"name":"颠倒兰亭序文","text":"王羲之的《兰亭集序》是一篇脍炙人口的文章，《颠倒兰亭序文》由清代石韫玉所撰。打乱了人们耳熟能详的《兰亭集序》的顺序，颠倒其文，仍然用原文的三百二十四个字，重新组合变成一篇韵律优美的文章，足见其功夫之深厚，文思之敏捷。\n石蕴玉，字执如，号琢堂。乾隆庚戍赐进士第一人。官至山东按察使，生卒年为1756－1837，一生主要活动于嘉庆、乾隆、道光三个时期。\n《颠倒兰亭序文》清——石韫玉\n若夫放怀今昔，浪迹山林，所以领稽古之幽情，叙怀人之朗抱也。当其春流将至，清风暂生，每列时流，尝怀盛事。岁癸又丑日，既云禊，诸贤惠然。将事有期于是，引清弦，览虚竹；右长者，左故知。或骋目于暮山，或寄骸于斯室。仰映崇宇，俯带躁湍，同和亭阴。觞临水，次修能。竹契和气，兰知兴。与人同趣，随天畅晤。有为之相喻不死之因，俯今仰昔，娱彭悼殇。得列座之于于，托感怀之一一。畅哉此会，虽快足无以不有所述，岂文人能事为？大化自迁，所之于尽。不及览其品类，录其殊茂。合初终之感，系后世之怀，不亦可嗟矣。夫乐生痛死，所倦之妄也，欣修悲短，所察之诞也。一取一舍，固视宇宙之为。一感一兴，亦极文情之至。况在万年之峻地，为九老之盛游，丝管毕陈，觞咏曲作，静言未永，后会有修。虽人已异，由亦所慨咸集。不随不激，视之足以齐俯仰之形；以兴以群，信之足以一内外之遇。视其所以，观其所由。虽向之所叙，大致亦不少殊也矣。","user":1,"timestamp":1430921167917,"verified":true}]