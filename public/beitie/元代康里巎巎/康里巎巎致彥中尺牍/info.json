[{"name":"康里巎巎致彥中尺牍","dynasty":"元代","category":"","type":"","user":1,"timestamp":1429791637503,"text":"康里巎巎《致彥中尺牍》纸本 30.8×55.6cm 台北故宫博物院藏\n释文：康里巎頓首再拜彥中管賢友足下。十二月十二日。金子振宣使至。得教字。深荷遠懷之至。中間見誨。實是下心。然亦自有公論也。於此足見足下篤于吾眾弟至深。不肖惟多馳感耳。不知來春可果至都不。付下棋枰帽等皆已領。此時請家兄使想已達。度賢友亦必喜也。此間公私。皆望家兄早來，閑報吾兄知之。文書一節。克明甚是用心。緣不肖小女病四五十日。竟至逝去。不勝悲塞。奈何奈何。（四五下十六字旁注）。及身常有微恙。不曾與克明相見。近月半日來方出。當與彼論之。後便奉報。未由奉見。願盡珍重理。今因人便。草草不宣。康里巎頓首拜。十二月十四日書。諸般雜色素箋及建連。付來些小為禱。銀朱亦望惠數兩。欲為印色。此中者不可故也。（諸般下三十三字。雙行夾注）。彥中賢友足下。康里巎謹封。（十一字原籤。康里巎謹封五字文不全）。\n印鉴：巎印（半印）\n其他印记：石渠寶笈 寶笈三編 漫堂珍賞 牧仲 陳以御 陳定書印 無恙（左作鶴形） 嘉慶御覽之寶 商丘宋犖（半印） 露□（半印） 卞令之氏 以御鑒（半印）\n　 　康里巎巎雖然以二王为典范，但是不像赵孟頫那样讲究结体的完美，或一字之內笔锋精巧的变化，而是单纯的着重在笔画流暢爽利的动态。","author":"元代康里巎巎","description":"康里巎巎致彥中尺牍"}]