[{"name":"宋克杜甫诗前出塞九首","dynasty":"明代","category":"","type":"","user":1,"timestamp":1429712221739,"text":"宋克 杜甫诗《前出塞九首》，糅合了章草与今草笔法，冷静妥当，笔力含蓄蕴藉。章草自魏晋当前，险些匿迹，宋克纳古出新，成为一绝。此碑为宋克死后明成化六年（1470）摹刻，现藏西安碑林第三室。\n《前出塞九首》：\n戚戚去故里，悠悠赴交河。公家有程期，亡命婴祸罗。君已富土境，开边一何多。弃绝父母恩，吞声行负戈。\n出门日已远，不受徒旅欺。骨肉恩岂断，男儿死无时。走马脱辔头，手中挑青丝。捷下万仞冈，俯身试搴旗。\n磨刀呜咽水，水赤刃伤手。欲轻肠断声，心绪乱已久。丈夫誓许国，愤惋复何有。功名图骐驎，战骨当速朽。\n送徒既有长，远戍亦有身。生死向前去，不劳吏怒嗔。路逢相识人，附书与六亲。哀哉两决绝，不复同苦辛。\n迢迢万馀里，领我赴三军。军中异苦乐，主将宁尽闻。隔河见胡骑，倏忽数百群。我始为奴仆，几时树功勋。\n挽弓当挽强，用箭当用长。射人先射马，擒贼先擒王。杀人亦有限，列国自有疆。苟能制侵陵，岂在多杀伤。\n驱马天雨雪，军行入高山。径危抱寒石，指落曾冰间。已去汉月远，何时筑城还。浮云暮南征，可望不可攀。\n单于寇我垒，百里风尘昏。雄剑四五动，彼军为我奔。虏其名王归，系颈授辕门。潜身备行列，一胜何足论。\n从军十年馀，能无分寸功。众人贵苟得，欲语羞雷同。中原有斗争，况在狄与戎。丈夫四方志，安可辞固穷。","author":"明代宋克","description":"宋克杜甫诗前出塞九首"}]