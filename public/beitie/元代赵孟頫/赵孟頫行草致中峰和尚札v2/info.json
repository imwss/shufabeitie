[{"name":"","text":"赵孟頫《致中峰和尚札》纸本，纵30.5cm，横62.7cm。北京故宫博物院藏\n此帖书於延祐五年，其时，赵氏已六十有五。中峰和尚，浙江钱塘人，俗姓孙。他早年出家，后主天目山中峰狮子院，称中峰和尚，与赵氏交往密切。据编者所知，赵氏写给中峰和尚的书札，有近二十札留存於世。\n释文:手书和南上中峰和上吾师侍者。弟子赵孟頫谨封。弟子赵孟頫和南上记中峰和上吾师侍者。孟頫窃禄叨位。日逐尘缘。欲归未能。南望驰企。以中来得所惠书。审道体安稳。深慰下情。远寄沉速香极仞至意。拜领。感激难胜。以中后得报。知吾师颇苦渴疾。欲挽以中过腊。坚不可留。谨发其回。今想已平復。圣旨已得。碑文都已圆备。就有人参一斤。五味一斤拜纳。何时南还。临纸驰情。老妻自有书。不宣。弟子赵孟頫和南上记。中峰和上吾师侍者。"}]