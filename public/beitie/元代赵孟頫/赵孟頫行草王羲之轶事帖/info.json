[{"name":"赵孟頫行草王羲之轶事帖","text":"羲之书始未有奇，殊不胜庾翼、郗愔。迨其末年，乃造其极。尝以章草荅庾亮，亮以示翼，翼叹服，因与羲之书云：“吾昔有伯英章草书十纸，过江亡失，常痛妙迹永绝，忽见足下荅家兄书，焕若神眀，顿还旧观。”\n羲之罢会稽，住蕺山下。一老妪捉十许六角竹扇出市。王聊问一枚几钱，云直二十许。右军取笔书扇，为五字，妪大怅惋，云：“举家朝餐，惟仰于此，何乃书坏？”王云：“但言王右军书字，索一百。”入市，市人竞市去，姥复以十数扇来请书，王笑不荅。\n译文\n羲之常自书表与穆帝，帝使张翼写効，一毫不异，题后荅之。羲之初不觉，更详看，乃叹曰：“小人几欲乱真！”\n羲之性好鹅，山隂有一道士养好鹅十余，王清旦乗小船故往，意大愿乐。乃告求市易，道士不与，百方譬说不能得。道士乃言性好道，久欲写河上公《老子》缣素，早办而无人能书，府君若能自屈，书《道徳经》各两章，便合群以奉之。羲之便住半日，为写毕，笼鹅而归。 \n","category":"行草","verified":true,"user":1,"timestamp":1429951545460},{"name":"赵孟頫行草王羲之轶事帖","dynasty":"元代","category":"行草","type":"","user":1,"timestamp":1429791634485,"text":"","author":"元代赵孟頫","description":"赵孟頫行草王羲之轶事帖"}]