赵孟頫《天冠山题咏诗帖》（清人钱泳刻本）

　　天冠山在江西省贵溪市城南1公里处，有三座山峰品峙而立，故称三峰山。又因其巅方正，两隅垂桃如冕，又称天冠山。赵孟頫曾在此立碑，并撰文书丹，即为天冠山二十四景撰写的诗帖，遍写贵溪风光。此帖为清人钱泳刻本，书法以婉媚胜，故为人们所爱好。另有一刻本，石存西安碑林。

龙口岩：峭石立四壁，寒泉飞两龙。人间苦炎热，仙山已秋风。 
洗药池：真人栖隐处，洗药有清池。金丹在沐浴，玉水自生肥。 
炼丹井：丹成神仙去，井冽寒泉食。甘美无比伦，华池咽玉液。 
长廊岩：修岩如长廊，下有清泉注。山中古仙人，步月自来去。 
玉帘泉：飞泉如玉帘，直下数千尺。新月横帘钩，遥遥挂空碧。 
长生池：竹实风将至，水清鱼自行。着我草亭里，危坐学长生。 
道人岩：道士本避世，部之无姓字。如何千载后，石室有人至。 
雷公岩：雷公起卧龙，为国作霖雨。飞电掣金蛇，其谁敢余侮。 
石人峰：巨灵长亘天，何时化为石。特立千万年，终古无相识。 
学堂岩：仙人非痴人，山中犹读书。叹我废学久，闻此一长吁。 
老人峰：有石象老人，宛然如绘素。稽首礼南极，苍苍在烟雾。 
月  岩：月岩如偃月，风泉洒晴雪。仙境在人间，真成两奇绝。 
凤  山：山鸡爱毛羽，饮啄琪树间。照影寒潭静，翔集落花闲。 
仙足岩：窈窕石屋间，中有仙人躅。说与牧羊儿，慎莫伤吾足。 
金沙岭：攀萝缘石磴，步上金沙岭。露下色荧荧，月生光炯炯。 
昇仙台：仙台高几许，时时覆云气。一去三千年，令人每翘企。 
逍遥岩：兹岩名逍遥，下可坐百人。岂徒木石居，真与猿鹤邻。 
寒月泉：我尝游惠山，泉味胜牛乳。梦想寒月泉，携茶就泉煮。 
鬼谷岩：鬼谷岩前石，唐文字字奇。何当拂苔藓，细读老君碑。 
风  洞:石壁奇崆峒，中有风冷然。安知列御寇，不向此中仙。 
钓  台：仙者非有求，坐石不垂钓。咄哉羊裘翁，同名不同调。 
磜  潭：神龙或深潜，石洞通水府。勿遣儿曹剧，飞空作雷雨。 
馨香岩：山险通鸟道，水深有蛟龙。谁言仙乐鸣，高人方耳聋。 
三石山：我有泉石癖，甚爱山中居。何当从群公，讲学读吾书。 
五面石：洞中即仙镜，洞口是桃源。何殊武陵路，鸡犬自成村。 
小隐岩：林薮未为隐，仙崖犹可梯。终当携家去，瑶草政萋萋。 
一线天：醯鸡舞甕中，井蛙居坎底。莫作一线看，开眼九万里。 
道士祝丹阳示余天冠山图，求赋诗，将刻石山中，为作此廿八首。 
延祐二年十月廿四日。松雪道人。
