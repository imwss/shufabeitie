[{"name":"赵孟頫福神观记","text":"《杭州福神观记》是一篇碑记，由著名文学家邓文原撰文，记述道教领袖张惟一委派崔汝晋重建位于西湖断桥之侧的福神观之始末。\n作品原文\n杭州西湖古称秀丽甲于江南，环湖多仙佛之居，宅幽临旷，金碧相望。宋祠太乙神为宫者二，其在孤山者，表曰西太乙宫，宫之北曰为断桥，桥左为福神观，本宋赵氏故宅。长堤古柳映带檐梠，居游者以为距城密迩，而尽挹湖山之胜，宜为明灵宴娭之所。\n至元宫自孤山徏焉，学道修真之士巾屦云会顾，褊隘不能容，乃购黄山桥杨氏故园，劗夷经度，大弘廞规。凡观之层楼厦屋、榱桷甓瓦，悉撤其旧，以营新构。而观所存，仅颓垣敝宇，杂以蓁薉。虽神无定在，不囿形迹，而人事兴废，过者亦为之叹惋。\n大德丁未，全德靖明弘道真人张公惟一，荣被玺书，领西太乙宫事。公以祠官祝釐，便蕃锡宠，黄冠羽服。邈自山林，来游京国者，公与语辄少许：“可有以钱唐崔君汝晋名闻？”公喜溢颜面曰：“福神观吾有属矣！支倾补坏，惟汝晋其能。”使者奉书币，以礼命崔君曰：“公实知我其何辞。”于是，卜吉肇工、倾赀抡材，重门外扃，两庑翼卫，为殿周阿，以奉三清。又建福神观殿，以祀玄武。像设邃严，圬塓完美，悬钟有亭，函丈有室，堂、库、庖、湢，各有攸处。\n始延祐戊午八月，未期年而大备。张公惟一奏曰：“明道冲正玄逸法师，西湖福神观主持，提点臣崔汝晋，重建福神观成。乞降纶音，辉贲林谷，以振玄风，以崇毖祀。”制曰：“可。”惟张公克知崔君，君亦不负所知。古之人神交气，应有不一接言笑，而意已孚者，信若此者哉！\n吾尝观老氏之道，以虚无为宗，以清静无为为用。后世殊庭珍馆，儗诸神山务极缮治，其说始于学仙者流。然知道者，则曰：“吾恬澹冲寂，见素而抱朴，虽混迹列肆之市，连云之第，而是心常泊如，故曰：宇泰定者，发乎天光。吾于是得道之妙焉，廞有矫亢之伦未忘乎？世故则内热而外胶，虽草衣粝食、岩居川饮，其于道犹拾沈也。”\n今崔君捐厚积以饰灵宫，外杂嚣氛，而中慕玄奥，抑亦有见于此乎？余又以知，事之成亏，皆系乎得人与否。今之轮奂翚飞，皆昔之荒蹊蔓草也。神依人而行，人事兴则神道立，山明波净，坛宇穆清。羽盖蜺旌，肸蠁来假，将导迎景况于无有穷已。崔君来谒余文勒诸贞石，乃为具识颠末，以昭示来者。祠有林山处士像，崔君以事其父，亦庶几老氏孝慈之旨云。\n延祐七年正月望，承德郎佥、江东建康，道肃政廉，访司事。邓文原记，翰林学士承旨，荣禄大夫知制诰、兼修国史赵孟頫书并篆题。\n创作背景\n《杭州福神观记》是一篇碑记，由著名文学家邓文原撰文，记述道教领袖张惟一委派崔汝晋重建位于西湖断桥之侧的福神观之始末。赵孟頫书此碑记于元延祐七年（1320年），时已67岁，属其极晚年作品，已臻“人书俱老，炉火纯青”的境界。作品以乌丝界栏。字体主要取法唐代李邕，参以己意，雄健开张，用笔圆劲浑厚。全文七百余字一气呵成，功力非凡。当年应曾上石，今碑已佚，唯此墨迹存世。卷后有清吴荣光、周寿昌、杨岘题跋。\n记述道教领袖张惟一委派崔汝晋重建位于西湖断桥之侧的福神观之始末。《辛丑销夏记》、《须静斋烟云过眼录》、《过云楼书画续记》等书著录。\n《辛丑销夏记》、《须静斋烟云过眼录》、《过云楼书画续记》等书著录。\n赵孟頫（1254—1322），字子昂，号松雪，松雪道人，又号水精宫道人、鸥波，中年曾作孟俯,汉族，吴兴（今浙江湖州）人。元代著名画家，楷书四大家（欧阳询、颜真卿、柳公权、赵孟頫）之一。赵孟頫博学多才，能诗善文，懂经济，工书法，精绘艺，擅金石，通律吕，解鉴赏。特别是书法和绘画成就最高，开创元代新画风，被称为“元人冠冕”。他也善篆、隶、真、行、草书，尤以楷、行书著称于世。\n","category":"草书","verified":true,"user":1,"timestamp":1429951542740}]