[{"name":"赵孟頫行书再和杨公济梅花十绝","text":"《再和杨公济梅花十绝》是宋代诗人苏轼的作品之一。\n诗词正文\n一枝风物便清和，看尽千林未觉多。\n结习已空从著袂，不须天女问云何。\n","category":"行书","verified":true,"user":1,"timestamp":1429951543886},{"name":"赵孟頫行书再和杨公济梅花十绝","dynasty":"元代","category":"行书","type":"","user":1,"timestamp":1429791608639,"text":"再和杨公济梅花十绝\n一枝风物便清和，看尽千林未觉多。结习已空从著袂，不须天女问云何。\n天教桃李作舆台，故遣寒梅第一开。凭仗幽人收艾纳，国香和雨入青苔。\n白发思家万里回，小轩临水为花开。故应剩作诗千首，知是多情得得来。\n人云残英满酒尊，不堪细雨湿黄昏。夜寒那得穿花蝶，知是风流楚客魂。\n春入西湖到处花，裙腰芳草抱山斜。盈盈解佩临烟浦，脉脉当垆傍酒家。\n莫向霜晨怨未开，白头朝夕自相催。斩新一朵含风露，恰似西厢待月来。\n洗尽铅华见雪肌，要将真色斗生枝。檀心已作龙涎吐，玉颊何劳獭髓医。\n湖面初惊片片飞，尊前吹折最繁枝。何人会得春风意，怕见黄梅雨细时。\n春风岭上淮南村，昔年梅花曾断魂。岂知流落复相见，蛮风蜒雨愁黄昏。\n长条半落荔枝浦，卧外独秀桄榔园。岂惟幽光留夜色，直恐冷艳排冬温。\n松风亭下荆棘里，两株玉蕊明朝暾。海南仙云娇堕砌，月下缟衣来叩门，\n酒醒梦觉起绕树，妙意有在终无言。先生独饮忽叹息，幸有落月窥清樽。\n罗浮山下梅花村，玉雪为骨冰为魂。纷纷初疑月挂树，耿耿独与参横昏。\n先生索居江海上，悄如病鹤栖荒园。天香国艳肯相顾，知我酒熟诗清温。\n蓬莱宫中花鸟使，绿衣倒挂扶桑暾。抱丛窥我方醉卧，故遣啄木先敲门。\n麻姑过君急洒扫，鸟能歌舞花能言。酒醒人散山寂寂，惟有落蕊黏空尊。\n皇庆二年五月晦日书 子昂","author":"元代赵孟頫","description":"赵孟頫行书再和杨公济梅花十绝"}]