[{"name":"赵孟頫续千字文","text":"《续千字文》是宋人侍其玮模仿《千字文》行文方式撰写的一篇四言韵文，由于文字过于古奥、晦涩，因此流传不太广泛。\n\n侍其玮（侍其为复姓），字良器，长州人，北宋仁宗皇祐元年进士，官朝散大夫，知池州军事。\n艺术成就\n《续千字文》全文采用了1000个不重复的汉字，而这1000个字，又未曾被《千字文》使用过，其创作难度之高，犹在《千字文》之上。《续千字文》通篇多是骈句（对偶句），艺术形式亦较为完善。\n艺术缺陷\n与《千字文》类似，《续千字文》章法亦较为松散，前后文之间缺乏紧密联系。并且，《续千字文》文字亦更为古奥、晦涩，因此流传不甚广泛。\n续千字文原文\n混沌开辟，乾坤刚柔。\n震兑巽坎，角亢奎娄。\n雷迅雹激，风凛雪稠。\n苦毒荼堇，芬臭熏莸。\n麰麦配奠，含桃荐羞。\n皙枣霁荔，潘柿骞榴。\n寝梦影响，电幻泡沤。\n蕣槿术驻，驷隙戈留。\n玦佩绣扆，聪纩冕旒。\n绍变韶濩，戛击磬球。\n台应赉弼，渎视彻侯。\n焘晔歆向，褚迁固彪。\n鬻拳遂刖，管仲请囚。\n鹳鹊裴瘦，鹦鹉祢洲。\n柝待暴客，教速置邮。\n弭讹辩惑，韫猜败谋。\n酷韬蜂虿，衅稔怨仇。\n枭獍朋党，鸳鹭匹俦。\n搜戮猾憝，剸歼寇雠。\n蝼蚁侵轶，鞮鍪虔刘。\n破釜僃唅，倍灶焚舟。\n围溃垓堞，罢割鸿沟。\n苗窜危裔，崇放欢兜。\n锡抚彝皿，凯捷蛮陬。\n涤疵荡秽，戢患蠲忧。\n褆袭缫藉，秬鬯瓒卣。\n棊博篦蔽，算计牙筹。\n控虬缉獬，驯雉狎鸥。\n鹿哀扰墓，狐死向邱。\n吐湿濡沫，吸饵吞钩。\n徙槱坏突，烂额焦头。\n饘粥餬啜，琼蕊屑腴。\n謇谔介峭。脂韦谄谀。\n奸杞鲠黯，媚妲丑嫫。\n后夔梼戭，隤凯苍舒。\n昶煜希范，潮彬阖闾。\n宋嗟纵斧、越哂弯弧。\n臧储毳鹬，乔乘双凫。\n陆寄梅驿，翰忆莼鲈。\n屈原吟泽，儿宽掷锄。\n蛇蝎巢窟，马牛襟裾。\n鸱鸮遁翼，豺狼避衢。\n峒獠堡障，犷蜒边隅。\n衔枚挈辔，裹疮吮疽。\n炊爇刁斗，征赐钺鈇。\n柱标夷域，颈系单于。\n灌胜冯帅，贾忤穰苴。\n诩强豪虏，季殄颛臾。\n丰泗杰吏，邹鲁硕儒。\n赏贳媪价，瀚濯卓垆。\n搤腕睢境，攀髥鼎湖。\n拔蔡愠帛，殖货织蒲。\n蚌胎缀舄，锦辫缠须。\n瑠璃瑇瑁，琥珀珊瑚。\n裘絺衮鷩，旞旌旐旟。\n铅鍮坑冶，盐铁榷酤。\n霖潦祠祟，毕暵舞雩。\n款段龌龊，驽骀踌躇。\n掌擎沆瀣，顶戴醍醐。\n斮胫剔孕，曝尫溺巫。\n埋辕折轴，枉箭哨壶。\n荜阍圭窦，瓮牖绳枢。\n貆舄麋壤，瓜畴芋区。\n险阪茫隰，耨畦浸蔬。\n棣萼艳韡，菡萏披敷。\n森挺劲干，枯荄朽株。\n纤悉杪忽，毫厘锱铢。\n櫽括埏埴，桔槔辘轳。\n携橐簪管，记笏握彤。\n台联芸阁，泮侔辟廱。\n熛怒汁纪，句芒祝融。\n姮娥窃药，婕妤冲熊。\n鸤鸠均哺，螟蛉桑虫。\n兔迫狡穴，鼠托社墉。\n骐骥神骨，騕褭奇踪。\n囗蛸蠛蚁，鸑鷟蜺虹。\n烧栈燧尾，迎刃摧锋。\n菊味薏苡，芝拟芙蓉。\n葇苏囗芷，笺蜡芎藭。\n噬腊遇弑，粒粟辍舂。\n椎柷状桶，斲轮覩蓬。\n缯绡绤縠，璧璋璜琮。\n妖诞怪蛊，狂狯顽童。\n湎腆酩酊，辣滑醉醲。\n版赍悟卦，栋桡罹凶。\n瘗弊鄜畤，燔柴泰坛。\n汝膺砥砺，匠饰庙樽。\n宪堵藜杖，颜巷瓢箪。\n羲妹娲氏，喾妃姜嫄。\n鸢鹏隼鷃，蛟蜗鼍鼋。\n嗤鲸漏网，咍羝触藩。\n圈玃辙鲋，穽貘槛猿。\n燕髀馔臛，猩唇敌蹯。\n芗萁黛耜，蚕蠒缲盘。\n嗜啖嫩柏，浥馥芳荪。\n鞭呼麕至，辐辏骏奔。\n贝簧萋菲，睇睫泛澜。\n姬创邠鄗，囗卜涧瀍。\n鳖丞旺蜀，郭隗辅燕。\n怖慑郅偶，矍铄援鞍。\n樊哙排闼，杨仆叩关。\n濞埒邓铸，崔铜裒钱。\n狻猊啮豹，蚊蝱扑蝝。\n铃舆銮辂，节旄旓旜。\n弋猎鹜鹄，雀惮鹰鹯。\n敛袵负襁，蹑祛骈肩。\n除苛弛娆，纠缪弹愆。\n苹蘩蕴藻，簋簠豆笾。\n汀荇滩蓼，绿菱红莲。\n挟鳌抱椠，骇祠裂麻。\n蟋蟀闵俭，蜉蝣刺奢。\n墉赓蝃蝀，襄喻蒹葭。\n虎兕失柙，瑜瑾匿瑕。\n萧蒿薇藿，鳣鲔鲿鯋。\n嗽液脱屣，炼膏茹霞。\n菩提团核，槟榔尠柯。\n邪孽魍魉，淫疠魑魅。\n襄乳犯狸，塌翮抟鸷。\n鸨曷刈耘，螽奚妬忌。\n羸畀革袍，闇缒橹垒。\n奋鬣吓鳃，喷涎凿齿。\n酰醢坫罍，牲牷饔饩。\n枕曲换貂，制芰纫蕙。\n撰述舛乖，惭怍芜菲。\n","category":"草书","verified":true,"user":1,"timestamp":1429951542870}]