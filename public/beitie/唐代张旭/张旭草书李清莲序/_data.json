[{"name":"张旭草书李清莲序","dynasty":"唐代","category":"草书","type":"","user":1,"timestamp":1429791618390,"text":"张旭 李清莲序 (大槟堂法帖 一册)\n李太白冬夜于随州先生餐霞楼送烟[子元演隐仙城山序\n吾与霞子元丹、烟子元演，气激道谷，结神仙交。殊身同心，誓老云海，]不可夺也。历考（可）天下，周求名山，入神农之故乡，得胡公之精术。胡公身揭日月，心飞蓬莱。起餐霞之孤楼，炼吸景之精气。延我数子，高谈混元。金书玉诀，尽在此矣。白乃语及形胜，因大夸其仙城。元侯闻之，乘兴将往。别酒寒酌，醉青田而少留；梦魂晓飞，度渌水以先去。吾不凝滞于物，与时推移。出则以平交王侯，遁则以俯视巢、许。朱绂狎我，绿萝未归。恨不得同栖烟林，对坐松月。有所感叹（款然），铭契潭石。乘春当来，且抱琴卧花，高枕相待。[诗]以宠别，赋而赠之。\n又悲清秋赋\n曰登九疑兮望清川，见三湘之潺湲。水流寒以归海，云横秋而蔽天。余以鸟道计[于故乡兮，不知去荆吴之几千。于时西阳半规，映岛欲没。澄湖原阙湖字练明，遥海上月。念佳期之浩荡，渺怀燕而望越。荷花落兮江色秋，风袅袅兮夜悠悠。临穷溟以有羡，思钓鳌于沧洲。无修竿以一举，抚洪波而增忧。归去来兮，人间不可以托此，吾将采药于蓬丘。","author":"唐代张旭","description":"张旭草书李清莲序"}]