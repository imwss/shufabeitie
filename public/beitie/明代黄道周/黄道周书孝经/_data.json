[{"name":"黄道周书孝经","text":"为发明《孝经》经义之作。著于崇祯十一年（1638）至十六年间。《自序》谓此书“绎《孝经》微义有五、著义十二。\n古籍简介\n〖孝经集传〗四卷，明黄道周撰。\n为发明《孝经》经义之作。著于崇祯十一年（1638）至十六年间。《自序》谓此书“绎《孝经》微义有五、著义十二。微义五者：因性明教一也；追文反质二也；贵道德而贱兵刑三也；定辟异端四也；韦布而享祀五也。此五者皆先圣所未著而夫子独著之，其文甚微。十二著者：郊庙、明堂、释典、齿、胄、养老、耕□、冠、昏、朝聘、丧祭、乡饮酒”。而据其门人所笔记，谓黄氏此书，大旨本于《孝经》五大义：“本性立教，因心为治，令人知非孝无教、非性无道，为圣贤学问根本，一也；约教于礼，约礼于敬，敬以致中，孝以导和，为帝王致治渊源，二也；则天因地，常以地道自处，履顺行让，使天下销其戾心，觉五刑五兵无得力处，为古今治乱渊源，三也；反文尚质，以夏、商之道救周，四也；辟杨诛墨，使佛、老之道不得乱常，五也。”以此五义，别其章分，然后以《礼记》诸篇条贯之。而其书实仍依经文为次第，分《孝经》为十八章，经文之后，附《仪礼》、大小戴《礼记》以及子思、孟子之语以发明经义，谓之“大传”，共十八节；经传各条之后，附以作者自己心得，称为“小传”，共二百九十五节。所以《四库全书总目》称所谓“五大义”实为作者著此书之初例，而所谓“五微义”、“十二著义”，实为其著书之纲领。全书强调治天下者主要应顺天下之心，而不应强民之所难，反对刘炫、朱熹之说，谓刘炫“谬以闺门之语溷于圣经，宋子误以圣人之训自分经传，必拘五教以发五诗，则厥失维均，去古愈远矣”，“《孝经》皆曾子所受夫子本语，不得自分经传”。《四库全书总目》称此书“推阐颇为详洽”，较黄道周所撰《礼记》五篇注为精密。有《石斋九种》本、《四库全书》本。\n四库提要\n《孝经集传》·四卷（福建巡抚采进本）\n明黄道周撰。道周有《易象正》，已著录。是书作於廷杖下狱之时。其作书之旨，见於门人所笔记者，曰：“《孝经》有五大义。本性立教，因心为治，令人知非孝无教，非性无道，为圣贤学问根本，一也。约教於礼，约礼於敬，敬以致中，孝以导和，为帝王致治渊源，二也。则天因地，常以地道自处，履顺行让，使天下销其戾心，觉五刑、五兵无得力处，为古今治乱渊源，三也。反文尚质，以夏、商之道救周，四也。辟杨诛墨，使佛、老之道不得乱常，五也。”以是五者，别其章分，然后以《礼记》诸篇条贯丽之。其《自序》中所谓“五微义”、“十二著义”者，不出於此，实其著书之纲领也。然其初说以引《诗》数处各属下章，如《中庸·尚絅章》例，今则仍附於各章之后，盖亦自知其说之不安。又其初欲先明篇章，次论孝敬渊源，三论反文归质。似欲自立名目，如《大学衍义》之体。今本则仍依《经》文次第，而杂引经记以证之，亦与初例不同。昔朱子作《刊误后序》曰：“欲掇取他书之言可发此《经》之旨者别为《外传》，顾未敢耳。”道周此书，盖与之暗合。其推阐颇为详洽，盖起草於崇祯戊寅，卒业於癸未，屡变其例而后成，故较所注《礼记》五篇成於一岁之中者为精密云。\n","category":"草书","verified":true,"user":1,"timestamp":1429951650257}]