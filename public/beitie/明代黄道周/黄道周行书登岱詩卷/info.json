[{"name":"黄道周行书登岱詩卷","text":" \n黄道周不仅是一位大书法家、大画家，还是一位大学问家，著有《榕坛问业》《石斋集》《黄漳浦集》等百余种。书迹则有《临王羲之誓墓文》《洗心诗》《与乔柘田尺牍》《山中杂咏》《喜雨有作》《五言诗轴》《行书七律诗》《自书诗卷》等。因篇幅有限，本书仅录《行书七律诗》《临王羲之誓墓文》与《白书诗卷》。\n《行书七律诗》，绢本，墨迹，纵25.6厘米，横270.5厘米。主要内容是七言律诗六首。现藏苏州博物馆。该作笔势开张，笔锋犀利，参差错落，牴牾揖让，字距紧密，行距疏朗，充满了潇散淡远、天趣盎然的诗情画意。\n《临王羲之誓墓文》，绢本，墨迹，59行，计672字。作于崇祯九年(公元1636年)秋。《誓墓文》的内容是王羲之耻居骠骑将军王述手下为官，遂称疾离职，并在父母墓前发誓永不做官。黄道周临写的目的是“用以自愧”，通篇笔力凝重，笔势飞扬，节奏明快，锋棱尽显，充溢着刚毅凌厉的气势。\n《自书诗卷》，绢本，墨迹，57行，计456字。主要内容是黄道周的自作五言古诗十首。着重写故乡的青山绿水，丝竹管弦，鸥鹭高鸿，古道醇风，一派美丽的田园生活，令人留连忘返。作品任意挥洒，纵情舒毫，锋棱迅疾，一泻千里，令人击节赞叹。\n","category":"行书","verified":true,"user":1,"timestamp":1429951650877},{"name":"黄道周行书登岱詩卷","dynasty":"明代","category":"行书","type":"","user":1,"timestamp":1429791609046,"text":"戊寅九月，予與趙景之、劉晉卿同出國門，約以十月登岱，既予扁舟導河甚迅，夜過德安，遂倍道先馳。至岱五、六日，遲二公不至，遂先渡江，時奴已入口輦下戒嚴，二公踵發泰安，不復留連。先後余商邈焉。隔歲，彼此鱗羽亦復縑稀，至己卯歲除，浦城丁明鴈始緘得景之登岱詩，汪洋舂容終夜讀之，不復能寐。是夕守歲，因作寄景之詩四章，並為登岱歌，空山哀吟，幸無鄰人動其驚歎。得小卷書之，萬里經年，異情異事，唯吾三人，興言永矢，未能忘也。\n嗚嘑泰山！爾閱天下奇事有多少？七十二后駼龍服鳳爭翱翔，豈有臊奴垂鞭立馬登缥緲?崇禎戊寅玄冬中，胡塵沓合天地杳，畿南橫掃五十城，城東白日啼妖鳥，遂有胡雛騰介丘，鷹眼斜窺齊魯小，此事古今能幾何?十六宅王誰為多，乾坤即未變龍血，大麓險欲颺鰈波。其先亦有小臣稷，昌言痛哭動宣室，欲斫右臂斷匈奴，不取民脂餌耶律，上前畫地如畫沙，云奴不來摩奴牙，搏兔既非鵝掌力，斬馬空用雞拳拏，言出自知身見逐，牽舷正在潞河宿，傳聞奴騎已破關，棘門霸上啼潺湲，嗚呼人才但如此，徒令拊髀歎天子。\n當時唯有趙公與劉公，董史南史精神同，驅車先後出門去，一日頓使明庭空，十月俱在濟南道，車書如線縑聞報，登高望遠生百憂，我行回首但浩浩，揣知二公別我時，云我當在，秦觀日觀相因依，於今不在黃華滴水，必在摩崖石下看斷碑。果然後旬日，二公亦已造彼吟新詩，徘迴顧我不可見，盪胸決眥，徒與火齊，含翅爭權奇，二公屐齒猶未滅，泰山膚寸幾流血，封壇青瓦插羽旗，禮殿齋宮焚綿縑，嗚呼遇合亦有期，山靈人靈空相思，嚮不當時拔地一相見，異日那得泰山識生面，感君意、誦君詩，鬼神天地共知之，人生拳勺各安土，豈必手排天索撼天鼓，重華東來不可追，鞭石疑煇安足數﹖皇王圭璧飄秋風，野夫瓦礫堆春土，瓦礫亦不茸，圭璧亦不豪，飄風亦不窪，堆土亦不高，譬如中夜擁衿看日出，東海西海處處同，升沒豈有此處獨？能描日骨天眼大、人眼小，寧從火裏畫飛龍，不向水中貌奔鳥，我來亦曾獨拍洪崖肩，擁罏掃雪日臺前，雞鳴湧地敷紅箋，食頃貼天如含錢，浮雲乍起同草眠，蜃樓寶氣復何憐﹖跳身高空日月巔，慎勿侵凌北斗權，天子自能旋坤乾，回思泰山可晏然。\n右和景之先生登岱詩錄上，發慨不在韻事也。道周頓首。\n當泰山歸時，憶景之晉卿玄子有五言四律已逸其草，除夕得所寄來歌并感近況復作四章已書□□更附於此，展卷之餘，聊復相念耳，道周頓首。\n怪作千秋夢，依然是去年，離思穿鳥陣，歸路託漁筌，因病捐微祿，無才了薄緣，非君扶太教，我似未安眠。\n各領名山去，仍留土室身，不知祠竈樂，孰與讙園親，到底乖時務，從頭愧道民，應憐搖落者，無意動香塵。\n已消猿鶴障，不惹北山詩，豈敢攖物語，因辯息眾機，孤流自浩浩，白馬任非非，瀉水除新暈，溺灰破金圍，為言王仲孺，頗亦念牛衣。\n右長歌并四詩錄上以景翁教正，庚辰元日 弟黃道周書撰","author":"明代黄道周","description":"黄道周行书登岱詩卷"}]