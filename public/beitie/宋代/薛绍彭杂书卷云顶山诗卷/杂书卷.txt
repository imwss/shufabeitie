此卷由四帖所组成，含《云顶山诗》、《上清帖》等，其中有诗作有信札，内容都涉及到四川的风物，是薛绍彭在四川作官时与友人倡和之作。 

    云顶山的云顶寺在四川广汉，此作书於建中靖国元年（1101），可知薛绍彭此时已入川為绵州梓潼路漕。 

    上清宫位在四川青城山上，始建於晋代，是著名的道教胜地。 

    左绵山在四川绵阳（今绵阳）北方。诗中“岳王楼”在绵州（今四川绵州东）西北，旧名“岳王台”，唐显庆中，太宗子越王贞為刺史时所建。 

    薛稷（649-713）书“慧普寺”三字，方径三尺，笔画雄劲，在通泉寿圣寺聚古堂。且薛稷曾画鹤於通泉县署的屋壁后，故「通泉」应该是指唐代书家薛稷。“官奴”為王羲之《官奴帖》，米芾以王羲之《十七帖》等与刘涇易得《官奴帖》。另有一本双钩麻纸本，在王仲修手上，事见米芾《宝章待访录》。 

    刘涇，字巨济，一字济震，号前溪，简州安阳（今四川简州）人，神宗熙寧六年（1073）举进士，王安石荐其才。卒年五十八。涇为文务为奇怪语，好进取，多为人排斥。 

李东阳题卷首[1][2][3][4][5] 
正文[1][2][3][4][5][6][7][8][9][10][11][12][13][14][15][16] 
李东阳跋尾[1][2][3] 

    释文：云顶山诗。山压众峰首，寺占紫云顶。西游金泉来，登山缓归轸。昨暮下三学，出谷已延颈。山名高剑外，回首陋前岭。躋攀困难到。赖此昼亦永。巍巍石城出。步步松径引。青霄屋万楹。下俯二川境。玉垒连金雁。西轩列阡。軫。畛。青城与岷峨。天际暮云隐。少城白烟里。水墨淡微影。江流一练带。不復辨渔艇。东惭梓潼隘。右憙锦川迥。盘脱陁石不转。枯桒弄芒颖。四更月未出。蕙帐天风紧。客行弊帤垢。到此凡虑屏。暂时方外游。聊愜素心静。明朝武江路。拘窘逐炎景。建中靖国元年。七月二十四日。翠微居士题。上清连年。实享清适。绝尘物外。皆自製亭名也。录示诗句。未见佳处。想难逃老鉴也。旧稿不存。尚可记忆。雨不湿行径。云犹依故山。看云醒醉眼。乘月棹回舟。水上三更月。烟中一叶舟。寒临重阁迥。影带乱山流。暮烟秦树暗。落日渭川明。平林暎日疎。野草经寒短。霜乾叶飘零。石出水清浅。官冷繫怀非吏事。地偏相访定闲人。一马春风过微雨。竹閒归路静无尘。鸥鷺惊飞起。秋风菱荇花。一径入中渚。坐来唯鸟啼。水云生四面。常恐世人迷。绿径无行跡。苍苔露未晞。曾梦春塘题碧草。偶来雾夕看红蕖。无人云闭户。深夜月為灯。晓露凝芜径。斜阳满画桥。不眠听竹雨。高卧枕风湍。桥横云壑连朝度。雨暗灯窗半夜棋。微波拂凉吹。淡烟生远树。天寒湘水秋。雨暗苍梧暮。乘月多忘归。往往带霜露。自然鸥鸟亲。自与渔樵遇。去意已轻千里陌。深柸难醉九回肠。灞陵叶落秋风里。忍对霜天数雁行。已上虽粗记。然全章皆忘矣。语固未佳。要之亦平生经心一事。老友必怜其散落。便风早以為寄也。绍彭再拜。更有第三编。亦不见。来信不言及。必不在彼。不知失去何处。如何如何。左绵山中多青松。风俗贱之。止供樵爨之用。郡斋。不。僧剎。不见一本。余过而太息。辄讽通守晋伯移植佳处。使人知為可贵。东川距绵百里餘。入境遂不復有。晋伯因以為惠。沿流而来。至此皆活。作诗述谢。并代简师道史君。绍彭上。越王楼下种成行。濯濯分来一苇航。偃盖可须千岁榦。封条已傲九秋霜。含风便有笙竽韵。带雨偏垂玉露光。免作爨烟茅屋。下。底。华轩自在拂云长。通泉字法出官奴。日日临池恨不如。双鲤可无轻素练。数行唯作硬黄书。乡关何处三秦路。马足经年万里餘。多谢玉华宫畔客。新诗未觉故情疎。和巨济韵。临池通泉。為如字韵牵。非寔事也。不笑不笑。 

印鉴释文印主相关资料 

    李东阳 
    宾之、长沙、七十一峰深处 
    李东阳（1447-1516），茶陵人，字宾之，号西涯。天顺八年进士，授编修，弘治八年累进文渊阁大学士，预机务，多所匡正。东阳立朝五十年，為文典雅流丽，工篆隶书，精於鑑赏，有《怀麓堂集》。 

    梁清标 
    蕉林居士、蕉林秘玩、云中、苍巖、冶溪渔隐、河北棠村等数枚。 
    梁清标（1620-1691），河北正定人，字棠村，号玉立，别号苍巖子、蕉林居士。明崇禎十六年进士。工书，精鑑赏，富收藏。顺治初降清，授编修，累擢户部尚书。官至保和殿大学士。著有《棠村随笔》等。 

    王世贞 
    贞元、乾坤清赏、有明王氏图书之印、元美、天弢居士等数枚。 
    王世贞（1526-1590），太仓人，字元美，自号凤洲，又号弇州山人。嘉靖二十六年进士。因曾任為太僕卿，又以副都御史抚治郧阳，故所藏画中，鈐「太朴寺印」、「抚治郧阳等处关防」两印。著有《艺苑巵言》。 

    清高宗 
    石渠宝笈、三希堂精鑑璽、宜子孙 
    弘历（1711-1799），清世宗四子，文治武功，為清诸帝之最。清高宗亦热爱鑑赏书画，曾将宫中收藏编為《秘殿珠林》《石渠宝笈》初编、续编数巨册。在位六十年，庙号高宗，年号乾隆。 

    清仁宗 
    宝笈三编、嘉庆御览之宝、嘉庆鑑赏 
    顒琰（1760-1820），清高宗第十五子，嗣為帝，在位二十五年。謚睿，庙号仁宗，年号嘉庆。 

    孙承泽 
    孙氏、北平孙氏砚山斋图书 
    孙承泽（1592-1676），益都人，世隶上林苑籍，故亦称大兴人。字耳北，号北海，又号退谷。明崇禎四年进士，官给事中，入清仕至吏部侍郎。收藏甚富，有《庚子销夏记》、《尚书集解》等。 

    杨镇 
    副騑书府、副騑（书府） 
    杨镇，宋严陵人，字子仁，号中斋。尚理宗女周国公主。官至庆远军节度使。喜观图史，书学张即之。善画，尤工墨竹，凡画皆赋诗其上，卷轴印记，清致异常。 

    薛绍彭 
    薛氏图书、三凤图书合宝、鉴赏所珍、清閟阁书、鉴赏（所珍） 
    薛绍彭，字道祖。号翠微居士。长安人。官秘阁修撰。善真行书，书名亚於米芾。元祐宣和间人。生卒年不详。 

    薛仲邕 
    三凤后人、仲邕 
    薛仲邕，长安人。為薛绍彭孙。生卒年不详。 

    杨镇 
    副騑书府 
    杨镇，宋严陵人，字子仁，号中斋。尚理宗女周国公主。官至庆远军节度使。喜观图史，书学张即之。善画，尤工墨竹，凡画皆赋诗其上，卷轴印记，清致异常。 

    宋高宗 
    绍兴 
    赵构（1107-1187），字德基，号损斋。工书法。徽宗第九子，始封康王，建元二：建炎、绍兴。在位三十六年，传位孝宗，尊為太上皇帝，处「德寿宫」。墓号思陵。 

    汪令闻 汪令闻曾经收藏 汪令闻，约与袁枚（1716-1798）同时。 

    周天球 
    周氏公瑕、群玉山人 
    周天球（1514-1595），长洲人，字公瑕，号幻海，或作幼海，别号六止生、六止居士、止园居士、群玉山人、群玉山樵。工书篆隶，亦能行楷，善画墨兰，乃文人餘事耳。少从文徵明游，故亦能以诗文书学名世。 

    黄姬水 
    黄孟、汉徵君后 
    黄姬水（1509-1574），长洲人，字淳父，黄省曾子。学书祝枝山，传其笔法。 

    彭年 
    旧吴、彭氏孔嘉 
    彭年（1505-1566），吴人，字孔嘉，号隆池，又号隆池山樵、隆池山人。工书法，从文徵明游，為郡诸生。 

    文嘉 
    肇锡余以嘉名、文休承氏 
    文嘉（1501-1583），长洲人，文徵明次子，字休承，号文水。官知州学正，专长山水，著有《鈐山堂书画记》。 

    黎民表 
    黎氏惟敬、瑶石居士 
    黎民表，广东从化人，一说南海人。字惟敬，自号瑶石山人、罗浮山樵。嘉靖乡贡进士。工书篆隶，行楷亦佳，画擅米家云山，更极精彩。有《瑶石山人稿》、《北游稿》等。 

    明官印 
    太朴寺印、抚治郧阳等处关防 
    王世贞（1526-1590），太仓人，字元美，自号凤洲，又号弇州山人。嘉靖二十六年进士。因曾任為太僕卿，又以副都御史抚治郧阳，故所藏画中，鈐「太朴寺印」、「抚治郧阳等处关防」两印。著有《艺苑巵言》。 

    不明印数枚 

题跋释文作者相关资料 

    薛道祖墨蹟 西涯 
    李东阳 
    李东阳（1447-1516），茶陵人，字宾之，号西涯。 

    孙男仲邕宝藏。 
    薛仲邕 
    薛仲邕，长安人。為薛绍彭孙。生卒年不详。 

    右宋薛绍彭书五纸。薛氏以三凤名河东。绍彭其后人也。字道祖。号翠微居士。居长安。符祐间。以书名。名亚米芾。今书史会要所载是也。水村陆公得此卷。特爱重之。间出视予。為识数语于后。长沙李东阳。 
    李东阳 
    李东阳（1447-1516），茶陵人，字宾之，号西涯。 

    嘉靖甲子（1564）八月既望。球从王元美伯仲纵游西山。归舟示道祖此卷。清逸森秀。与秋山竞爽。遂浮白赏之。并书识快。周天球。 
    周天球 
    周天球（1514-1595），长洲人，字公瑕，号幻海。 

    元章书史载道祖所蓄晋唐法书甚富。至二王帖。不惜倾囊购取。与元章每以鉴定相高得失评较。尝寄道祖诗曰。老年书兴独未忘。颇得薛老同徜徉。书名与元章并。今从元美所观道祖四帖。平直苍劲。殆骨气攸存。而无枯槎巨石之病者。其名為不诬矣。元章真蹟虽罕得。往往有之。道祖则仅见此耳。元美尚宝之哉。中元甲子（1564）八月廿四日。黄姬水识。 
    黄姬水 
    黄姬水（1509-1574），长洲人，字淳父。 

    吴中自衡山翁后。绝无喜蓄书画者。顷岁幸赖元美宪使精于鉴赏。收购渐广。又幸借观无所爱。每每自庆。如翠微词翰。尤所希见者。而获见之。益加自庆焉。其诗笔字法之（缺字）。何容復置啄耶。隆池山樵彭年题。妙。 
    彭年 
    彭年（1505-1566），吴人，字孔嘉。 

    薛道祖书。予惟见晴和二像随事吟三帖。松雪谓其脱略唐宋。齐踪前古。陆居仁谓其虽杂於六朝盛唐人书中当无愧。后又见其所临兰亭。盖定武石刻在其处。故所临尤妙。今获观其诗帖。若上清连年实享清适帖。及和刘巨济诗。真能轩輊六朝。追跡魏晋。宜与元章抗行。而当时谓之為米薛也。嘉靖甲子（1564）八月。元美按察携示命题。因书。茂苑文嘉。 
    文嘉 
    文嘉（1501-1583），长洲人，文徵明次子，字休承，号文水。 

    思陵称北宋时。唯米襄阳薛河东。得晋人遗意。虞道园则谓黄长睿有书学。无书笔。仅河东兼之。襄阳长沙而下。不论也。此卷结法多内擫。锋藏不露。而古意时溢毫素间。不作倾险浮急态。噫。虞言岂欺我哉。瑯邪王世贞收藏题。 王世贞 王世贞（1526-1590），太仓人，字元美，自号凤洲，又号弇州山人。 

    隆庆己巳（1569）夏六月。岭南黎民表。武林吕需。吴门沉伯麐。同观。 
    黎民表 
    黎民表，广东人，字惟敬，自号瑶石山人、罗浮山樵。 

    万历甲戌（1574）中秋日记。 
    王世贞 
    王世贞（1526-1590），太仓人，字元美，自号凤洲，又号弇州山人。 

    乙亥（1575）中秋日记。 
    王世贞 
    王世贞（1526-1590），太仓人，字元美，自号凤洲，又号弇州山人。 

    宋思陵称北宋时。唯米襄阳薛河东得晋人遗意。虞道园则谓。黄长睿有书学而笔不逮识。绍彭最佳。世遂不传。米氏父子。举世学其奇怪。弊流金朝。此卷云顶山诗帖。能以拙藏巧。上清连年帖。皆书所作得意语。波拂之际。天趣溢发。左绵帖与上清微类。而加圆熟。通泉帖咄咄逼右军。几令人有张翼叹。大抵笔多内擫。结取藏锋。妙处非乍看可了。前辈语固不虚也。道祖。襄阳同时人。尝以从官典郡。与刘涇俱好收古书画。翠微居士。其别号也。万历己卯（1579）伏日重装。世贞题。 
    王世贞 
    王世贞（1526-1590），太仓人，字元美，自号凤洲，又号弇州山人。 

　　相关资料参考台北故宫博物院网站
