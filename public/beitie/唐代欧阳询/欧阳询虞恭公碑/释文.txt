唐故特进尚书右仆射上柱国虞恭公温公碑（释文）

　　昔者帝妫升历，九官奋其庸；有周诞命，六卿扬其职。国钧总於公相，赞乎二辅；极密归於台阁，成乎百官。淳雅推被于寀寮，勋庸特铭于锺鼎，是以功高魏赵，治比高傒，此炀帝载其盛德，建武嘉其卓操也。若夫昴宿丽天，感其灵者人杰；嵩岳镇地，降其神者国桢，叶□梦於彲（chi,螭的异体字），作□器於舟楫，其资也超庸器于陶窳，而其操也坚贞心于金石，此又岂虚誉哉，抑功无复加也矣。

公太原祁人，讳彦博，字大临，系姬文之远胄，派唐叔之遥源。食邑河内，世功开其绪；著姓晋阳，世德派其祚。虽曰安国名震于寰中，而实持世之大义，独□于天下。世之勋烈未真著于众□□，盖犹培娄之望岱华，潢污之让河海。祖裕，魏太中大夫。言为准的，行成表缀，廊庙翘首，搢绅结辙，仿公叔而比德，颜思行而并驰，风追赤芾，使重皇华。随赠司马，皇朝赠魏州刺史。聚萤励学，梦鸟成文，名冠海中，望隆日下。孔门密子，声华不显於当时；颍川陈君，哀荣无闻於异代。能兼之者，不亦优乎！公建两仪之功勋，垂百世之懿德，穷节义以明之，敦礼让以行之，故能内疚常怀，外防自维，具耿光，映远识，所以知其洋洋焉若洪河之东注，岩岩焉犹华岳之西峙。若乃三德六行，列圣之所重也，举错必践其域，陈疏裕略，先贤之所难也。□报恩□阙庭，建侯疆圉，际风□之奇，树云霓以达命，沦湮者而能与，则高台凌霄，始於覆篑；长江维地，肇自涓流。是以平津筮仕，由宾王而佩印；文终创业，皆名吏而命礼。著昭雅范，同符前烈，宏开奥义，太启崇庸。奉诏启复旧职，乃以关内史用。于是隆令德而依仁，当朝硕望士如薛道衡，文宗于肆，牢笼多士；太子洗马李纲，直道正辞，羽仪海内；并下堂见礼，倒屣定交，而遂相称莫逆，远来能答赵孟之诗，近悦能追成季之勋。留心义化，处衡岳则奏疏章；辅善谠言，坐宣室而悦道谊。乃授通事舍人。敛笏凤池，垂绅鸾阁，瑰姿月举，韶音玉振。每至文武在列，华裔近庭，对越于青蒲之地，敛抑于丹墀之所，倍邀龙光，汉苑内之杞梓，亦即洪涛中之砥柱，以方其对，斯乃□贤。□馀庆具，□之□隅，猗欤雅度，在乎经国。大业之始，以亲丧去官，孺慕之感，哀毁之极，与夫长孙居夷乎龙性疚□其□而典归。嗣以夺情，起复旧职。炀帝巡历，时九伐逆罪，（而）输转无时，公记勋书功，不惑规矩，边徼宁谥。後或斛斯政出奔高丽，既而乘辕南反，诏公衔命蕃境。申明臣节，陈之以逆顺；晓畅皇威，喻之以祸福。遂致蠢兹赫亚，咸能以□心□，以纠察之，盖龄返撝日之戈，夷庭去焚巫之刑，岂如郭公申礼，空旋於辽海；张骞拥节，无功於月氏。又以公为东北道招慰大使。属天地横溃，华戎版荡，夷羊牧野，郊原起祥之师；如费代导，□无当难之臣。我高祖定四方而出震，乘六龙而御天，凭依握乾坤之符，播越迁夏商之鼎。艾绶银章，弓旌先於髦俊；建社班瑞，光宠属於勋庸。庶绩所以咸凝，群王然後就列。乃以公能扶危拯难，特授总管府长史，转授侍御。公逦迤而进，非忠义之报也哉！虽连接总其方盛，光能毗其政刑，而灭没不群，岂蹉跎於吴阪；清越振响，终特达於章台。徵为中书舍人，迁中书侍郎。昔周建选，远迩怀归，一时屏藩，胥比事书贤，国学乡校，尽德行道艺之选。故其历政则清忠传美于岐西，而其得人则孝若飞声於洛下，云谁嗣响，复在兹焉。属猃狁纵慝，疆场大骇，甘泉迷龙烟之火，云衢列象燧之阵，□神武之所前向，履满于皇躬鞠于朝。韬钤素怀，实干城之将；琴书在御，伫甘瑜之臣。乃以公为行军长史。十万之师，方绝大汉；五饵之术，必系单于。而南风褰律载之弘，北扬肆豺狼之毒，卫尉超奇，复设□□剪仇敌而未能，谓□□之难施，故困留于辽海焉。皇上嗣尧亮工，继文治宇，故荡瑕涤□，浇俗侔於结绳；叶和万邦，远夷同於编户。威慑龙瀚，泽浸龟沼，实宝无俟于方域也，而使敌者举被渥泽，褒其劲节，故嘉郦生之说齐，召士季而返晋。拜公为治中、检校吏部侍郎。寻以侍郎□（再）迁御史大夫。公望为时宗，才称王佐，鸿翼所渐，自回溪而薄九霄；骥足既驰，游阊阖而骋千里。虽信勇并宿，乃能斯灵道之术，□地者奠无辞焉。□议诚□□□□阁纠谬为於大选，陈议武□，渥洽归□□□，故能爵命日隆，宠禄岁厚，犹司马之四至，慈明之十旬。乃以维官行太子右庶子，迁御史大夫，仍给事中书侍郎，迁中书令。志矢蹇蹇，望重巍巍，建大义于廊庙，陈谔言于阙庭，在位几载，独宠冠百僚，职司八柄，公又处之，故能出总纠察，入专机管，执简册以肃周行，奉丝纶以光帝业。朝夕靖献，出纳廑随会之忱；远迩闻风，始终念苏武之节，岂其犹人欤！

俄而勋铭卫鼎，功纪徐陵，故晋封虞公，复食邑三千户，德优爵重，镐京之旧制，非功不侯，中阳之令典，逾七命而兼二善。天下以为公之北征，而佩命南旋，以厉节醪庸，宠锡其由来者渐矣，斯旬宣而尽其方伯之职，仆射而逾于副相之位。上图天道，如斗极之运四时；下料人事，迈元恺之赞百揆。圣朝钦若前典，宪章往代，怀磻溪而萦梦想，嘉□国而励坚贞，非公之硗硗不屈，介介不苟，结主知於艰危之际，临事而不惧哉！观东道之通，返南宫之故，实心体道，勤行而不倦，历选前哲，仰止而无怠。是以忠允宽裕，怀内恭之温温，虚外著之抑抑。谨度习仪，自叶巽贞之吉；尽忠补过，不忘前惕之勤。损兹骄盈，戒其偏辟，夙夜匪懈，以事一人。献替之规，不忘於忠恕；损益之义，皆出於仁厚。违规矩，拄寻尺，光其家而弗为；利社稷，安秽兆，危其身而无悔。肃肃焉，济济焉，宛若犹龙之持已；仁以立之，义以行之，更如於菟之毁家。慎动言于公庭，即执信义为国。柄心之所同，必择善以利物；意之所异，不是已而违人。辟德义为宫墙，包礼度为开阖，勷人之善行，励人之清操，闲人之邪思，规人之匪彝，善辞令而绝毁誉，绳愆谬而笃德义。位高矣，持以慈和；禄厚矣，治以俭约。以孝敬之道，移於哲兄；行慈惠之心，洽於犹子。允所谓朝廷之栋干，家门之桥楚焉。

以贞观十一年春，奉命巡察，道出洛阳，驻旌逅疾，以动寄深□□□□恩笃股肱之□，载口碑于道路，名□□陈其方技。逯辅德愆报，弥留旷旬，两楹之奠既兆，二竖之灾乃□。诏特遣银青光禄大夫行中书侍郎杜正伦抚视疾体，并简诒谋。而公志存忠□，表陈治道，慎忽之几□尽，□□之德著者。□卿大渐，无□忘於举能；子颜启足，情存於慎赦。眇焉千载，於斯一揆。六月廿日，薨於旌阳□贤进而官第，春秋七十有□。□□□□□□□之□□类齐后之□□□□□□即以其日□□於□陵□□□百寮倍列，莫不流涕。乃诏民部尚书莒国公唐俭、工部侍郎卢义恭护丧，行中书侍郎杜正伦持节吊祭，遣礼部侍郎令狐德芬、水部郎中□文纪，持节册赠尚书右仆射上柱国，谥曰恭公，敕令立碑纪德，卜茔地於昭陵之侧，并给东园秘器，赙赠二千段，丧葬所须，并令官给。予祖送之典，坟茔之制，咸率礼度之宜焉。

夫显微阐幽，义不容辞。功高德盛，资篆籀之铺扬；声飞实腾，载金石以不朽。是以定献忠穆，汉室之良佐也；审晨当阳，晋朝之贤辅也。虽复卿云摛思，班尔运奇，勒铭由其子孙，表墓资于寅僚，纪奕叶之作述，叙国桢之挺生，故史册发乎幽光，而纶诏追乎往载，不甚伟欤！武汤一德，垂之百代。其词曰：

蔼蔼高门，世膺显命。堂堂盛德，家袭馀庆。抗节飞英，扶危流咏。轩盖接联，圭璋辉映。操凌张裔，勋高赵孟。独饰朝纲，屡持国柄。露布驰声，循墙示敬。出险入危，风疾草劲。鼓箧穷经，超艺绝德。栽成吕锺，范围儒墨。非马擅奇，雕龙贻则。发迹素里，驰声上国。仲舒扬庭，吾丘侍职。数历屯遭，不遑日月。□是正直，待後守先。和璧韫石，隋珠辉川。伊吕之佐，尧舜之年。颃颉往哲，伯仲前贤。受书圯上，释钩滋泉。陈谟德显，定策功宣。纵壑才鹜，搏风初矫。密勿鸾阁，便繁凤沼。仲举性纯，伯适信皦。立我楷模，示我仪表。万古青霄，千秋丹施。泉仪维则，衣德堪绍。鸣呼忠忱，怀思渺杳。屡遭艰厄，盍逝良弼。铸丹义府，传薪理一。水逝黄陂，光浣赵日。税驾天府，夷体泉室。麟阁图形，乌台腾实。悲缠奄息，伤怀尹姞。永叨恩隆，垂裕韐韠。维地河山，□天箕毕。懿范昭兹，德音洋溢。
银青光禄大夫渤海男欧阳询书