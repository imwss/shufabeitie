王铎 枯兰复花图卷 1649年 全卷32.6X1035.5cm 苏州博物馆藏 

释文：
已丑五月夜。同观画。梁眉居。黄于石。张坦公。张天调。薛行坞。傅梦祯。刘瀛洲。宋牧仲。宋赤城。主人玄平号雨恭。时同饮三槐下。王铎。 
已丑夏五月廿二日。闻雨恭先生阁下盎中建兰于既萎后倏发一茎三花。予骇焉。萎而花。此中有道。其发兰之为其所以发皇者。果兰之为耶。兰。花卉中抱德者也。孤秀幽藏。异乎衒。无人清湛。异乎佝。不斗艳于鼠姑将离。异乎争。映景乘旺。萼蕤跗联。乃于萎荄勃然生灵光奇馞。於戏。兰亦受命者。气垕理苞。即司百物者。不能閟。况天况墬况人况兰。凡后日千叶万萼。雨先生为国家发无穷光华。流馨千禩。为王者笃材。不与凡卉伍。吾于斯。率尔席上即写兰卷。又纪其三花之像。钟万哗盛与古咎箄。鸠方絜馥臻茂。开一代之昌运。必得一代异人。兰何能为政哉。噫。公之所以楙昭前路迓所以发皇者。佗他日吾以此卷券之矣。西洛王铎跋并画。吋及燃炬在蔬圃中。 

王铎枯兰复花图跋帖。舒卷而精致，纵逸而蕴藉，王铎晚年行草书之精品。