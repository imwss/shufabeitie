王铎《自书石湖等五首卷》 1646年 手卷 行书 纸本 27X253cm 天津艺术博物馆藏 

释文：石湖 物心流水会，草外即平皋。怀土佳兵厌，占云挟雨高。学狂希羽客，引笑佐溪毛。幽影皆为象，前滩响莫涛。瓜州大慈庵夏望 吾择慈庵寂，焚香起正心。杖因江稻植，山在寺门寻。楚越中区抱，金焦大壑深。紫天开素气，鸦路意阴阴。 贺九山村已遇枇杷熟，频过碌石园。远柯兼瀑影，古凸自柴门。骨傲仍多性，兰衰尚有根。昌阳飞半腹，石穴共寒温。 问牧斋拂水山崖 欲履虞山迳，还赊六尺筇。思君偕寤语，似共万溪松。桂酒留华榭，天门落古镛。可知头尽皓，更得扰玄龙。 丙戌五月朔，王铎书。
