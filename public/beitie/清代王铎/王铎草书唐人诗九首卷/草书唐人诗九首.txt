王铎《草书唐人诗九首》654×34.5 cm 绫本 首都博物馆藏 

附录：首都博物馆相关资料 
　　其书师承古法，融百家之长为己所用，开创出自己独特的书风，有"神笔王铎"之美誉。其书法具有"四美"的特点：一、纵中有敛（形质美）；二、草中有楷（情性美）；三、错落有致（节奏美）；四、今中有古（韵味美）。王铎"雨加雪"（草中有楷）的章法和"错落有致"的体势，对后人书法艺术的进一步发展，开辟了道路。 

释文：
　　1) 岑 参 《寄杜拾遗诗》
　　　　联步趋丹陛，分曹限紫薇。晓随天仗入，暮惹御香归。
　　　　白发悲花落，青云羡鸟飞。圣朝无阙事，自觉谏书稀。
　　2) 王 维 《送刘司直往安西诗》
　　　　绝域阳关道，胡烟（沙）与塞尘。 三春时有雁，万里少行人。
　　　　苜蓿随天马，葡萄逐汉臣。当今外国惧，不敢觅和亲。
　　3) 王 维 《过香积寺》
　　　　不知香积寺，数里入云峰。古木无人径，深山何处钟。
　　　　泉声咽危石，秋日冷青松。薄暮空潭曲，安禅制毒龙。
　　4) 杜 甫 《秦州杂诗二十首之十九》
　　　　凤林戈未息，鱼海路常难。候火云峰峻，悬军幕井乾（干）。
　　　　风连西极动，月过北庭寒。故老思飞将，何时议筑坛。
　　5) 杜 甫 《禹庙》
　　　　禹庙空山里，秋风落日斜。荒庭垂橘柚，古屋画龙蛇。
　　　　云气生虚璧，江声走白沙。早知乘四载，疏凿控三巴。
　　6) 杜 甫 《春宿左省》
　　　　花隐掖垣暮，啾啾栖鸟过。星临万户动，月傍九霄多。
　　　　不寝听金钥，因风想玉珂。明朝有封事，数问夜如何。
　　7) 杜 甫 《洞房》
　　　　洞房环佩冷，玉殿起秋风。秦地应新月，龙池满旧宫。
　　　　系舟今夜远，青漏往时同。万里黄山北，园陵白露中。
　　8) 杜 甫 《骊山》
　　　　骊山绝望幸，花萼罢登临。地下无朝烛，人间有赐金。
　　　　鼎湖龙去远，银海雁飞深。万岁蓬莱日，常悬旧羽林。
　　9) 王 维 《终南山》
　　　　太乙近天都，连山到海隅。白云迴望合，青蔼入看无。
　　　　分也中峰变，阴晴众壑殊。欲投人处宿，隔水问樵夫。
　　　　有客曰，此怀素家法也，则勿许观，同张观。 
　　　　　　　　　　　　　　　　　　　　　　　--王铎

