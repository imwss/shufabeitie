王铎 赠张抱一行书诗卷 手卷 行书 纸本 32X658cm 
日本东京国立博物馆藏（高岛菊次郎氏寄赠）

释文： 壬午春莫书于怀州公署 抱一张公祖招饮舟中，偕又白给谏、念冲太守、云岫给谏 此夕联轻舫，相从秩秩音。不期湖海意，转入素虚心。近岫清光正，孤城返照深。悠然仍未尽，掩褐（禾木旁）复何寻。其二 浦云能自暇，逾与道情亲。况坐声光里，高闲似古人。一壶催叠鼓，诸屿绕闲身。谁谓烟尘外，芳洲水不春。 其三 邃深更得静，萧瑟答幽声。众派朱灯泛，一痕白鸟鸣。烟花身未老，丘壑道弥荣。百感中原事，魂魂向夜声。 其四 冲虚风在御，人影近渔扉。顿悟烟奚泊，斯知梦所依。湖江春自阔，戎马事多违，欲去频延佇，钟声出隐微。上沐涧寺后峪柬臾声诸君子 忘此群生动，禽言亦觉纷。屡窥深谷色，高卧太濛云。百药吹香路，一身生月纹。其中殊领略，鱼罟也氤氲。抱一张老公祖教之 孟津王铎 
