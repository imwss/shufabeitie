[{"name":"王文治行书跋褚遂良孟法师碑","text":"《孟法师碑》全称《京师至德观主孟法师碑》，唐代正书碑刻，唐岑文本撰，褚遂良书，贞观十六年（642）刻，碑石佚次，仅有清代李宗瀚藏唐拓本传世。\n背景及评价\n孟法师，名静素，江夏安陆人也。少而好道，誓志不嫁，隋文帝居之京师至德宫，至唐太宗十二年卒，年九十七。\n《孟法师碑》，唐岑文本撰，褚遂良书。碑石佚次，拓本册共二十面，每面四行，满行九字，凡七百六十九字。有明代王世贞、王世懋，清代王澍、王文治、李宗瀚等人跋记。此碑书法质朴，与《雁塔圣教序》之空明飞动不类，运笔多隶法，与《伊阙佛龛碑》相近。现有文明书局、有正书局影印李宗瀚本，临川李氏石印本。\n明王世贞跋称：“褚公以贞观十六年书，时尚刻意信本，而微参以分隶法，最为端雅，饶有古意，波拂转折处，无毫发遗恨，真墨池中至宝也。”王世懋跋称：“质若敦彝，雅若天球，……精神烨烨，妙得八分古意，……是褚择笔书也。”李宗瀚评曰：“遒丽处似虞，端劲处似欧，而运以分隶遗法，风规振六代之余，高古近二王以上，殆登善早年极用意之作。”\n褚遂良写《孟法师碑》时四十七岁，此是他的中期作品。吸收了其两位老师欧阳询和虞世南的优点，用笔轻重虚实、起伏顿挫均富于变化，结体疏密相间，顾盼照应，章法缜密而气势流动。在创立唐代楷书新的风范上，褚遂良是影响很大的。唐李嗣真《书后品》讲：“褚氏临写右军，亦为高足。丰艳雕刻，盛为当今所尚。但恨乏自然，功勤精悉耳。”这段话反映了褚书在当时风靡的情况及其不足之处。\n释文\n孟法师碑铭\n观夫太阳始旦，指崦嵫其若驰；巨川分流，趋渤澥而不息。是以至人无已，先天地（而）御六气，列仙神化，隘宇宙而遗万物。与（夫）齐鲁缙绅，束名教于俄景；汉魏豪杰，殉荣利于穷途。何异乎蜉（蝣）生于崇朝，争长于龟鹤；秋毫出于未兆，计大于昆阆者哉。若乃岱山龙驾，传神丹之秘决；秦都凤祠，流洞箫之妙响。用能延颓年于昧谷，振朽骨于玄庐。白玉之简，祈西王而可值；青云之衣，师东陵而易袭。岂非度世之宝术，登遐之妙道焉？\n法师俗姓孟氏，讳静素，江夏安陆人也。其先徙里成仁，继迹于孔墨；冬笋表德，齐声于曾闵。是以贻则当世，锡类後昆。轩冕之盛，既富于天爵；贤明之质，独表于仙才。固以轶仲弓之奕（叶，迈阳元之馀庆者矣。……岂惟扬号异才，驰声益部，曹称孝行，播美上）虞而已哉？幼而慕道，超然拔俗。志在芝桂，譬刍豢于糠秕；心系烟霞，方绮罗于桎梏。既而初笄云毕。迨吉有典，懿戚托继世之援，慈亲割相离之情，千金甫陈，百两将戒。法师凌霜之操必守节于玄冬；匪石之诚，誓捐生于白刃。素概难夺，嘉礼遽寝，乃脱屣通德之门，绝景集灵之馆。虔修经戒，长甘蔬菲，漱元气于停午，思轻举于中夜。若夫金简玉字之余论，玄牝道抠之妙旨，三皇内文，九鼎丹法，莫不究其条贯，犹登山而小鲁，践其户庭。若披云而见日，允所谓天挺才明，人宗摸楷者巳。\n随高祖文皇帝闻风而悦，征赴京师。亦既来仪，居于至德之观，公卿虚已，士女翘心。于是高视神州，广开众妙，悬明镜于讲肆，陈鸿钟于灵坛。著录之侣，升堂者比迹；问道之客，及门者成群。虽列星（之）仰天津，众山之宗地轴，未足以喻也。\n我高祖以大圣缔基，功逾覆载，皇上以钦明纂历，道冠牺农，崇三清以纬民，怀九仙而济俗，天地交泰，中外和平。法师维持科戒，弘宣经典，时历夷险，怀赵璧而无玷；年殊盛衰，鼓吴涛而不竭。迹均有待，心叶无为。循大小于天倪，既齐椿菌；忘寿夭于物化，宁辨彭殇？而灵气有感，仙骨夙著。金液方授，驾白龙而不反；玉棺遽掩，望青鸟之来翔。以贞观十二年七月十二日，遗形而化，春秋九十有七。颜色如生，举体柔弱，斯盖仙经所谓尸解者也。冕旒惜道门之梁坏，缙绅悼人师之云亡。固以恩侔撤乐，悲逾辍相。有敕赐以赙（礼，资给葬事，并加隆焉。……其词曰：西秦箫响，东陵圣）迹。霞举玉京，云开金液。飞廉先路，句芒奉璧。形表丹青，声流金石。玄风谁纂？允属贤明。翟衣绝志，鹤御依情。栖心大道，投迹长生。三山可陟，九转方成。灵化人间，高。\n","category":"行书","verified":true,"user":1,"timestamp":1429951659471},{"name":"王文治行书跋褚遂良孟法师碑","dynasty":"清代","category":"行书","type":"","user":1,"timestamp":1429791639684,"text":"","author":"清代王文治","description":"王文治行书跋褚遂良孟法师碑"}]