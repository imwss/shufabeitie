[{"name":"索靖草书七月帖","text":"圣皇御世，随时之宜，仓颉既生，书契是为。\n科斗鸟篆，类物象形，睿哲变通，意巧滋生。\n损之隶草，以崇简易，百官毕修，事业并丽。\n盖草书之为状也，婉若银钩，漂若惊鸾，舒翼未发，若举复安。\n虫蛇虬蟉，或往或还，类婀娜以羸羸，欻奋□而桓桓。\n及其逸游盼向，乍正乍邪，骐骥暴怒逼其辔，海水窳窿扬其波。\n芝草葡陶还相继，棠棣融融载其华；玄熊对踞于山岳，飞燕相追而差池。\n举而察之，以似乎和风吹林，偃草扇树，枝条顺气，转相比附，窃娆廉苫，随体散布。\n纷扰扰以猗，靡中持疑而犹豫。玄螭狡兽嬉其间，腾猿飞鼬相奔趣。\n凌鱼奋尾，骇龙反据，投空自窜，张设牙距。\n或者登高望其类，或若既往而中顾，或若俶傥而不群，或若自检于常度。\n于是多才之英，笃艺之彦，役心精微，耽此文宪。\n守道兼权，触类生变，离析八体，靡形不判。\n去繁存微，大象未乱，上理开元，下周谨案。\n骋辞放手，雨行冰散，高间翰厉，溢越流漫。\n忽班班成章，信奇妙之焕烂，体磥落而壮丽，姿光润以粲粲。\n命杜度运其指，使伯英回其腕，著绝势于纨素，垂百世之殊观。\n","category":"草书","verified":true,"user":1,"timestamp":1429951663785},{"name":"索靖草书七月帖","dynasty":"魏晋","category":"草书","type":"","user":1,"timestamp":1429791646735,"text":"《七月帖》释文：七月廿六日，具书。靖白。虽数相闻，不解劳倦。信至得书，悉知，弃云宅及计来东。言展有期。索靖白。","author":"魏晋南北朝索靖","description":"索靖草书七月帖"}]