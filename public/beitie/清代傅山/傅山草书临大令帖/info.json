[{"name":"傅山草书临大令帖","dynasty":"清代","category":"草书","type":"","user":1,"timestamp":1429791639961,"text":"【释文】献之白。奉别告。承安和，庆慰。极冷。不审尊体复何如。献之比日如复小胜，因夜行忽复下。如欲作廗。今服药，尽温燥理。冀当可耳。然异极都不得，复小失和。卿恶亦不复得妄近生冷。体气顿至此，令人绝叹。行有佳酒便服。\n献之。承姑比日复小进退，其尔不得一极和，忧悚犹深。不审以服散，未必得力耳。比驎相闻。故云恶。悬怀。使君数得书也。\n愿余上下安和。知婢日夕疏慰意。育故羸。悬心。倪比健也。\n适奉永嘉去月十一日动静。故常患不宁。诸女无复消息。献之。\n八月十九日具疏。操之献之再拜。昨日诸愿悉达。奉奉告慰驰心。极冷。不审尊体复何如。操之创故不差。常恶。公故尔怏怏。献之昨来复下，如欲作廗。殊乏极。服石的丸，冀得力。谨白。不具。操之等再拜。\n嫂等承更恶，不审顷痊复不。必须散时。终得力耶。此药甚佳。想姊举体不能行履。服遂差。安西且无恙。府君属有和稀。久滞。行路同人，绝得此心。故当携其长幼诣。汝上下知彼骆驿。有书示。不足以慰吾意耶。冬间必欲至足下所居。承使君明练。不谓渐有胜也。君数集聚。然其大都可耳。吾止于月半间耶。\n献之等再拜。不审海盐诸舍，上下动静。比复常忧之。姊告无他事。崇虚刘道士鹅群并复归也。献之等当须向彼谢之。献之等再拜。\n甲辰初寒临为存翁词宗。真山。\n《临大令帖》卷，清，傅山书，绫本，草书，纵24.5cm，横313cm。北京故宫博物院藏。\n款署：“甲辰初寒临为存翁词宗。真山。”钤“傅山之印”白文印。\n此卷临王献之《安和帖》、《姑比日帖》、《愿余帖》、《适奉帖》、《昨日诸愿帖》、《嫂等帖》、《鹅群帖》诸帖，均见于《淳化阁帖》。卷后有邵松年跋，称此帖“随意挥洒，纯任自然，的是大令笔法”。书于康熙三年甲辰（1664年），傅山时年58岁。","author":"清代傅山","description":"傅山草书临大令帖"}]