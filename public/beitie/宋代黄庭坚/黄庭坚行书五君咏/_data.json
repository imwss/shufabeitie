[{"name":"黄庭坚行书五君咏","dynasty":"宋代","category":"行书","type":"","user":1,"timestamp":1429791644539,"text":"颜延之《五君咏》 \n阮步兵\n阮公虽沦迹，识密鉴亦洞。 沉醉似埋照，寓词类托讽。长啸若怀人，越礼自惊众。物故不可论，途穷能无恸？\n嵇中散\n中散不偶世，本自餐霞人。 形解验默仙，吐论知凝神。 立俗忤流议，寻山洽隐沦。 鸾翮有时铩，龙性谁能驯？\n阮始平\n仲容青云器，实禀生民秀。 达音何用深，识微在金奏。 郭奕已心醉，山公非虚遘。 屡荐不入官，一麾乃出守。\n刘参军\n刘伶善闭关，怀清灭闻见。 鼓钟不足欢，容色岂能眩？ 韬精日沉饮，谁知非荒宴。 颂酒虽短章，深衷自此见。\n向常侍\n向秀甘淡泊，深心托毫素。 探道好渊玄，观书鄙章句。 交吕既鸿轩，攀嵇亦凤举。 流连河里游，恻怆山阳赋。","author":"宋代黄庭坚","description":"黄庭坚行书五君咏"}]