黄庭坚《李白忆旧游诗草书卷》 纸本 纵37厘米 横392.5厘米 约书于崇宁三年（1104） 日本京都藤井斋成舍有邻馆藏

    此为黄庭坚书《李白忆旧游.寄谯郡元参军》草书卷。据明代书画家沈周考定此卷为黄庭坚在绍圣年间（公元1094－1098年）被贬黔中后所书，是他晚年的草书代表作。正如沈周在诗卷的题跋中所说：“山谷书法，晚年大得藏真（怀素）三昧，此笔力恍惚，出神入鬼，谓之 '草圣'宜焉！”此时黄庭坚的草书艺术已达到炉火纯青的地步。祝允明评论此帖说：“此卷驰骤藏真，殆有夺胎之妙。”此诗书法，深得张旭，怀素草书飞动洒脱的神韵，而又具有自己的风格。用笔紧峭，瘦劲奇崛，气势雄健，结体变化多端，为黄庭坚草书之代表作。 

释文： 
（忆昔洛阳董糟丘，为余天津桥南造酒楼。 黄金白璧买歌笑，一醉累月轻王侯。海内贤豪青云客， 就中与君心莫逆。迥山转海不作难，倾情倒意无所惜。 我向淮南攀桂枝，君留洛北愁梦思。不忍别，还相随。 相随）
迢迢访仙城，卅六曲水回萦。一溪初入千花明， 万壑度尽[遗]松风声。银鞍金络到平地，汉东太守来相迎。 
紫阳之真人，邀我吹玉笙。餐霞楼上动仙乐， 嘈然宛似鸾凤鸣。袖长管催欲轻举，汉中太守醉起舞。 
手持锦袍覆我身，我醉横眠枕其股。当筵歌吹凌九霄， 星离雨散不终朝，分飞楚关山水遥。
余既还山寻故巢， 君亦归家渡渭桥。君家严君勇貔虎，作尹并州遏戎虏。
五月相呼凌太行，摧轮不道羊肠苦。行来北京岁月深， 感君贵义轻黄金。琼杯绮食青玉案，使我醉饱无归心。
时时出向城西曲，晋祠流水如碧玉。浮舟弄水箫鼓鸣， 微波龙鳞莎草绿。兴来携妓恣经过，其若杨花似雪何。
红妆欲醉宜斜日，百尺清潭写翠娥。翠娥婵娟初月辉， 美人更唱舞罗衣。清风吹歌入空去，歌曲自绕行云飞。
此时行乐难再遇，西游因献长杨赋。北阙青云不可期， 东山白首还归去。渭桥南头一遇君，酂台之北又离群。
问余别恨知多少，落花春暮争纷纷。心亦不可尽， 情亦不可极。呼儿长跪缄此辞，寄君千里（万）遥相忆。
