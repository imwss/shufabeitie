[{"name":"李怀琳草书嵇康与山巨源绝交书","text":"李怀琳是唐代洛阳（今河南洛阳）人。生卒年不详，活动于公元七世纪，太宗（六二七-六四九）时待诏文林馆。草书《嵇康与山巨源绝交书》相传为李怀琳仿作，共159行，1209字，现藏日本。\n李怀琳\n[唐]洛阳（今河南洛阳）人。生卒年不详，活动于公元七世纪，太宗（六二七-六四九）时待诏文林馆。唐张彦远《法书要录》载：“李怀琳，洛阳人，国初时好为伪迹。其《大急就》称王书，及七贤书假云薛道衡作叙，及竹林叙事，并卫夫人‘咄咄逼人’，嵇康《绝交书》，并怀琳之伪迹也。”\n草书《嵇康与山巨源绝交书》相传为李怀琳仿作，共159行，1209字，现藏日本。\n","category":"草书","verified":true,"user":1,"timestamp":1429951551346},{"name":"李怀琳草书嵇康与山巨源绝交书","dynasty":"唐代","category":"草书","type":"","user":1,"timestamp":1429791643139,"text":"李怀琳《嵇康与山巨源绝交书》纸本 双钩摹本 日本藏\n【释文】康白：足下昔称吾于颍川，吾常谓之知言。前年河东还，诸人说足下议欲以吾自代，事虽不行，傍通，多可吾夹（当为“狭”）中，多所不堪，偶相知耳。间闻足下还，惕然不喜，恐足下羞庖人之独割，引尸祝以自助，手荐（缺：鸾）刀，漫之以膻腥，故具为足下陈其可否。吾昔读书，得并介之人，或谓无之，今乃信其真有耳。性有所不堪，真不可强。今空语同知有达人，无所不堪，外不殊异而内不失正，与一世同其波流而悔吝不生。老子、庄周，吾师也，亲居贱职；（缺“柳”）下惠、东方朔，达人也，安乎卑位。吾岂敢短之哉！又仲尼兼爱，不羞执鞭；子文无欲卿相，三登令尹；是乃君子思济物之意也。所谓达能兼善而不渝，穷则自得而无闷。（缺：以）此观之，故唐尧君世，许由岩栖，子房佐汉，接舆之行歌，其揆一也。仰瞻数君，可谓能遂其志者也。故君子百行，殊涂而同致。随性而动，各附所安，故有处朝廷而不出，入山林而不反之论。且延陵高子臧之风，长卿慕相如之节，志气所托，亦不可夺也。吾每读《尚子平、台孝威传》，慨然慕之，想其为人。加少孤露，母兄见骄，不涉经学，性复疏懒。筋驽肉缓，纵逸来久，情志怀散。简与礼相背，懒与慢相成，而为侪类见宽，不攻其过。又读《庄》、《老》，重增其放，故荣进之心日颓，任逸之情转笃。此犹禽鹿少驯，则服教，（？谣叙）长而见羁，则赴蹈汤火，虽饰以金镳，飨以嘉肴，逾思长林而志在丰草也。阮嗣宗口不论人过，吾每师之而未能。乃至性过人，与物无伤，唯饮酒过差。至为礼法之士所绳，幸大将军保持之耳。吾以不如嗣宗之资，而有漫驰之阙。又不识人情，暗于机宜，无万石之慎，而有好尽之累。久与事接，疵衅日兴，虽欲无患，其可得乎？又人伦有礼，朝廷有法。自省至熟，问必不堪者七，甚不可者二：卧喜晚起，而当关呼之不置，一不堪也；挟弹行吟，弋钓草泽，而吏卒守之，不得妄动，二不堪也；危坐一时，痹不得摇，性复多虱，把搔无已，而当裹以章服，揖拜上官，三不堪也；素不便书，又不喜作书，而人间多事，堆案盈机，不相酬答，则犯教伤义，欲自勉强，则不能久，四不堪也；不喜吊丧，而人道以此为重，已为未见恕者所怨，至欲见中伤，虽惧然自责，然性不可化，欲降心顺俗，则诡故不情，亦终不能获无咎无誉也。此五不堪也；不喜俗人，而当与之共事，或宾客盈坐，鸣声聒耳，千变百伎，在人目前，六不堪也；心不耐烦，而官事鞅掌，机缠其心，世故系其虑，七不堪也。又每非汤、武而薄周、孔，在人间不止，此事会当显，世教所不容，此甚不可一也；刚肠疾恶，轻肆直言，此甚不可二也。以促中小心之性，统此九患，不有外难，当有内病，此宁可处人间邪？又闻道士遗言，饵术、黄精，令人久寿，意甚信之。游山泽，观鱼鸟，心甚乐之。一行作吏，此事便决。安能舍其所乐，而从所惧哉？夫人之相知，贵识其天性，因而济之。禹不逼伯成子高，全其长也；仲尼不假盖于子夏，谈其短也。近诸葛孔明不迫元直以入蜀，华子鱼不强幼安以卿相；此可谓能相终始、真相知者也。足下见直木，不可以为轮；曲者，不可以为桷。盖不欲发其天才，令得所也。故四民有务，各以得志为乐，唯达者为能通之，此似在度内。不可自好章甫，强越人以文冕；自嗜臭腐，而养鹓雏以死鼠也。吾顷养生术，方外荣华，去滋味，游心于寂漠（寞），以无为自贵。纵无九患，尚不顾足下所好也。自卜己审，若道尽途穷则已耳，足下无事，令转于沟壑。吾女年十三，男儿八岁，未及成人，先复多病，顾此悢悢，如何可言！但愿守陋庐，教养子孙，时时与亲旧叙平生。浊酒一杯，弹琴一曲，志愿毕矣。足下若娚（嬲）之不置，不过欲为官得人，以益时用耳。足下旧知吾潦倒、*（粗）疏，不切事情，自惟皆不如今日之贤能也。若以俗喜荣，独能舍之，以此为快，最近矣，可得言。然使长才广度，无所不淹而不营，乃可贵耳。若吾多病困，欲离事自全，以保余年，此直所乏耳，岂可见黄门而称贞哉？若趣欲共登王涂，期于相致，时为增益，一旦迫之，必发其狂疾，自非重怨，不至于此也。既以解足下，并以为别。\n\n《绝交书》是李怀琳草书的代表作，共159行，1209字，现藏日本。《书鉴》称此书“筋肉丰壮，位置典古，云行水流，浑然无迹”。清代吴德旋称其草法出于王献之。学写《绝交书》，可知此非虚语。","author":"唐代李怀琳","description":"李怀琳草书嵇康与山巨源绝交书"}]