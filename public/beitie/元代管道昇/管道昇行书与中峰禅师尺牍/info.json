[{"name":"管道昇行书与中峰禅师尺牍","dynasty":"元代","category":"行书","type":"","user":1,"timestamp":1429791637640,"text":"管道昇《与中峰禅师尺牍 》纸本 31.7×72.9cm 台北故宫博物院藏\n释文：和南拜覆 本師中峰大禅師法座前。女弟子管氏道昇謹封。道昇印南拜覆 本師中峰和尚大禪師法座前。道昇拜別頂相。動是數載。瞻仰之心。日積下忘。年時得以中首座來都。如見師父尊顏。備審道體清安。甚為慰喜。道昇手書般若經。報薦先父母深恩。及救薦亡兒女輪迴之苦。極感謝我師大發慈悲。點化亡 者。皆得離苦海。我師怔起念。何獨道昇公姑父母兒女得生净土。一切法界含靈皆成佛道。盡證菩提矣。道昇紛骨碎身。生生世世報答我師大相尚慈悲深恩耶。道昇疊蒙賜書。知前年吾師所惠書。及錄題經讚法語寄來。至今竝不曾收得。下審當元何人送去。聞知怏怏。道昇一面作書於家間。問舍姪去也。去歲以中送去 般若經五卷。又蒙本師慈悲。展讀點化。又各得題讚。存沒重感我師。道昇宿業甚重。每日人事擾擾。不能安靜。長想我師慈悲指教。尋思話頭。但提起終得受用。道昇與良人誠心至願。但得到家。只就家庭脩設。拜懇本師大和尚。大發慈悲。普度一切鬼神。一切有主孤魂。一切無主孤魂。一切冤親。良人與道昇祖上父 母兒女。外祖妣奴婢。及一切法界。含靈莫隋三塗惡苦。 願皆得早生佛界。此乃良人與道昇心願。已託以中兄先覆知師父大相尚。今春僕回。又拜吾師惠書及心疏。道昇等拜觀。如心如願。良人見之。生歡喜心尤增感佩。我師如此大發慈悲。度脱一切眾生。是道昇等七世父帥之恩。何以報謝深恩。今因的便特拜此書報 安。更乞善保愛。不宣。六月初七日。女弟子管氏道昇和南拜覆\n　　 管道昇心信佛法，是虔诚的佛教徒，拜中峰和尚为师．小札中更尊中峰和尚為“父师”，而自称女弟子：此尺牘无纪年，文中有“年时得以中首座来都”句，可知管道昇时在京都。管氏於至元二十六年（1289)与赵孟頫伉俪儷之合后，又於至大三年（1310）十月随赵孟頫应召离吴兴赴京，很有可能，此尺牘是管夫人赴京不久所书，约五十岁左右。句中“以中”为天目山僧，在天目山出任中峰和尚之首座，常代替中峰和尚外出联络，处理佛门事务，与赵孟頫、管道昇颇多交往。\n　　此尺牍书风与赵孟頫颇為相近，而运笔结字间时露才女特有的性情。世传管夫人书作“寸縑片纸，人争购之，后学為之模范”。此尺牍款署女弟子管氏道昇和南拜覆，封上鈐有“赵管”一印，此外，幅上有文徵明收藏印二，项元汴收藏印十一，安岐收藏印四。","author":"元代管道昇","description":"管道昇行书与中峰禅师尺牍"}]