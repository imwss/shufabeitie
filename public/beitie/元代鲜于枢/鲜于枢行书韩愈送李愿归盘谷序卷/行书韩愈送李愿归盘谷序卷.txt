行书韩愈送李愿归盘谷序卷 纸本 纵48.6厘米 横533.3厘米 上海博物馆藏

此卷《韩昌黎送李愿归盘谷序》，行句系自"夫前呵从者塞途"起（据《韩昌黎集》），其前尚缺一百零八字。有"清森峭劲、风骨棱棱"之评。
卷后明王稚登、宋珏，近代狄平子书跋。明赵宦光、清缪日藻、曾燠及狄平子递藏。
资料来自上海博物馆网站

释文：
夫前呵，从者塞途，供给之人，各执其物，夹道而疾驰。喜有赏，怒有刑。才畯满前，道古今而誉盛德，入耳而不烦。曲眉丰颊，清声而便体，秀外而惠中，飘轻裾，翳长袖，粉白黛绿者，列屋而闲居，妒宠而负恃，争妍而取怜。大丈夫之遇知于天子，用力于当世者之所为也。吾非恶此而逃之，是有命焉，不可幸而致也。穷居而野处，升高而望远，坐茂树以终日，擢清泉以自洁。采于山，美可茹；钓于水，鲜可食。起居无时，惟适之安。与其有誉于前，孰若无毁于其后；与其有乐于身，孰若无忧于其心。车服不维，刀锯不加，理乱不知，黜陟不闻。大丈夫不遇于时者之所为也，我则行之。伺候于公卿之门，奔走于形势之徒，足将进而趦趄，口将言而嗫嚅，处污秽而不羞，触刑辟吾生以徜徉。 
右韩文公《送李愿归盘谷序》，大德庚子，枢以事至东昌，吉甫兄适任总判，遗其子袖此纸徵书。寄寓村舍，文房之具不备。人有千金应科笔相借者，皆南人讬名伪作，一入墨锋便散，凡四五易竟此卷，然皆不成书，仅兑违命之责尔。拙恶之讥，所不敢辞。困学民鲜于枢记
