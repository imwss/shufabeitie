[{"text":"米芾《自叙帖》宋拓本，北京故宫博物院藏。\n米芾《自叙帖》宋拓本，被收入《群玉堂帖》。此帖运笔迅劲，枯润燥湿，错落有致。米芾大字一向流传较少，故此帖尤为珍贵。学者如能潜心揣摩，边临边悟，定能登老米之堂奥。\n释文\n学书贵弄翰,谓把笔轻,自然手心虚,振迅天真,出于意外。所以古人各各不同，若一一相似，则奴书也。其次要得笔，谓骨筋、皮肉、脂泽、风神皆全，犹如一佳士也。又笔笔不同，三字三画异；故作异。重轻不同，出于天真，自然异。又，书非以使毫，使毫行墨而已。其浑然天成，如莼丝是也。\n又得笔，则虽细为髭发亦圆；不得笔，虽粗如椽亦偏。此虽心得亦可学，入学之理在作字，必悬手，锋抵壁，久之，必自得趣也。\n余初学先写壁，颜七八岁也，字至大一幅，写简不成。见柳而慕紧结，乃学柳《金刚经》，久之，知出于欧，乃学欧。久之，如印板排算，乃慕褚而学最久。又慕段季转折肥美，八面皆全。久之，觉段全绎展《兰亭》，遂并看《法帖》，入晋魏平淡，弃钟方而师师宜官，《刘宽碑》是也。篆便爱《咀楚》、《石鼓文》。又悟竹简以竹聿行漆，而鼎铭妙古老焉。其书壁以沈传师为主，小字，大不取也。\n","timestamp":1431695480669,"published":true}]