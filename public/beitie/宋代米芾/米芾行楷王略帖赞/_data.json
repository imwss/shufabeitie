[{"text":"\n米芾王略帖赞（《破羌帖跋赞》），行楷书，纵22.9厘米，横48.2厘米，北京故宫博物院藏。\n释文\n右将军金紫光禄大夫王羲之书八十一字赞。昭回于天垂英光，跨颉历籀化大荒。烟华澹秾动彷徉，一噫万古称天章。鸾夸虬举鹄序行，洞天九九通寥阳。茫茫十二小劫长，玺完神诃命芾藏。\n癸未岁太常玉堂手装。\n左司郎中黄诰。\n隋珠荆玉烂生光，际天蟠地射八荒。嗟我一见犹激昂，而况好古真元章。不买金钗十二行，以彼易此归华阳。天公六丁气焰长，雷电取去宜深藏。\n职方郎中刘泾。至人代天发幽光，手生苍华秀芜荒。万夫蛇蚓谢轩昂，断是龙被五色章。大珠自点玉著行，印跋翕受交混茫。公其敬识神理长，不畀正眼非归藏。\n承议郎薛绍彭。宝晋不空来夜光，沧浪一濯聊治荒。至宝无价谁低昂，怀充押尾开元章。楷字不见褚影行，永和岁月今茫茫。传至太平随世长，金题玉躞重珍藏。\n刘泾。金十五万一色光，平生好奇非破荒。神明顿还貌昂昂，冠佩肃给系宝章。晓趋大庭动鹓行，但笑不与见者忙。北窗卷舒化日长，何必绝人洗而藏。\n绍彭。晋大司马至洛阳，威略已著摧破羌。声驰江左传国光，右军笔阵争堂堂。妙用作意驱俊鋩，惊鸿乍起游龙翔。仁祖无奕乌衣郎，挂名篇末流遗芳。开元散落王涯藏，联翩飞动茂密行。料简鉴赏盛有唐，传授视此真印章。\n《破羌帖》亦称《王略帖》，草书，9行，81字。桓温收复旧京洛阳是在公元356年（东晋永和十二年）八月，王羲之已经辞官归隐，但他仍关心国家大事，对于摧破羌贼，感到由衷的喜悦，《破羌帖》的字里行间流露出振奋的心情。\n","timestamp":1431690319994,"published":true}]