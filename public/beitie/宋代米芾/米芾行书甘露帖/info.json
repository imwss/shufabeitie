[{"text":"\n米芾《甘露帖》（又称弊居帖），纸本，行书，纵35.5厘米，横50.3厘米，台北故宫博物院藏。\n释文\n芾顿首再启。弊居在丹徒\n行衙之西，翛闲堂、漾月、佳丽\n亭在其后，临运河之阔水。东\n则月台，西乃西山，故宝晋斋\n之西为致爽轩。环居桐柳椿\n杉百十本，以药植之，今十年，皆\n垂荫一亩，真一亩之居也。四月末，\n上皇山樵以异石告，遂视之。八\n十一穴，大如碗，小容指，制在淮山一\n品之上。百夫运致宝晋桐杉之\n间。五月望，甘露满石次，林木焦\n苇莫不沾，洁白如玉珠。郡中图\n去，至今未止。云欲上，既不请，亦不止\n也。芾顿首再拜。","timestamp":1431694881983,"published":true}]