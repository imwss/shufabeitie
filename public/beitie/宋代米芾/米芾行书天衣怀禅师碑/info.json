[{"name":"米芾行书天衣怀禅师碑","text":"\n尺寸:28x20.8x2.8cm\n重量:1.1Kg\n内容简介\n米芾（1052—1107），初名黻，字元章，号襄阳漫仕、海岳外史、鹿门居士，人称[米南宫]，北宋书画家。世居太原（今山西太原），迁襄阳（今湖北襄樊），后定居润州（今江苏镇江）。曾任书画学博士、礼部员外郎等官职。与王安石、苏轼、黄庭坚、李公麟、王诜等以文会友，过从甚密。能诗文，擅书画，广收藏，精鉴别。醉心于书画艺术，爱石成癖，举止颠狂，故世称[米颠]。其所著《山林集》久佚；今存《宝晋英光集》乃后人辑本。传世之作，如《画史》、《书史》、《宝章待访录》、《海岳名言》、《砚史》等，均有精鉴卓识，为中国美术史研究之重要参考著作。米芾书法广泛学习前辈，尤得力于王献之；论者谓其亦有取于唐太宗。行书最妙。与苏轼、黄庭坚一样，能改变古法，独出新意。曾自述学书经历：[壮岁未能成家，人称吾书为集古字，盖取诸长处，总而成之。既老，始自万家，人见之不知以何为祖也。]他和苏轼、黄坚庭、蔡襄并称[宋四家]，其影响之大，超过苏、黄、蔡。苏轼《东坡集》称选赞米芾：[海岳平生篆、录、真、行、草书，风墙阵马，沉着痛快，当与钟、王并行，非但不愧而己]。黄庭坚《山谷题跋》评价米芾：[余尝评米元章书，强弩射千里，书家笔势亦穷于此。然似仲田未见孔子时风气耳。]宋高宗《翰墨志》则云：[米芾得能书之名，似无负于海内。芾于真楷、篆、录不甚工，惟于行草诚人能品。以芾收六朝翰墨，副在笔端，故沉着痛快，如乘骏马，进退裕如，不烦鞭勒，无不当人意。然千古效其法者，不过得其外貌，高视阔步，气韵轩昂，殊不究其中本六朝妙处酝酿，风骨自然超逸也。支遁道人爱马特爱其神骏，余于芾字亦然。]米芾书法作品存世甚多，本书选辑了其代表作《研山铭》、《虹县诗》、《多景楼诗》、《蜀素帖》、《苕溪诗帖》等。\n目录\n研山铭\n虹县诗\n多景楼诗\n蜀素帖\n燕然山铭\n千字文\n九歌\n方圆庵记\n苕溪诗帖\n明道观壁记\n章圣天临殿记\n章圣天临殿铭\n天衣怀禅师碑\n好事家帖\n武帝书帖\n振中岳命诗\n","category":"行书","verified":true,"user":1,"timestamp":1429951592299},{"name":"米芾行书天衣怀禅师碑","dynasty":"宋代","category":"行书","type":"","user":1,"timestamp":1429791644647,"text":"佛以一法接二乘，离则法生，合乃法尽。拘法则小作游戏，去法则大用纵横。是以二乘有果，果自念生，一法无殊，殊因惑起。不昧因果，则法存性在；不证因果，则法灭性空。故大能仁，去罪忘心，留果不证。去罪忘心，故恶生无所；留果不证，故异类可行。所以寒影对空，红炉点雪，如如不动，全体相呈者也。\n雪窦禅师，释迦正宗，仁铣巨派，有嫡子义怀者，温州乐清陈氏。以渔为业，母梦星陨于庭，因而有娠，生而异禀，每求出家，欲往投师，神先告梦，曰【法王来也】。翌旦师至，众遂异之。尝在双林听讲经，至【应无所住而生其心】，师乃问曰【既无所住，何处生心？】讲师叹曰【此非义学所，解汝必大禅宗，速须求度。】遂诣京师，景德寺落发，于稠人中遇言法华，抚师背曰【云门临济去】。已而一钵游方，诸方毕到，头角既露。将徒已多，远就显公，请执下事。尝入室，显公曰【恁么也不得。不恁么也不得。恁么不恁么总不得】师拟对，显公便打推出。翌日天寒，水桶堕地，豁然大悟。通身汗流，遂入室投机，显公觉师举止异常，向前掬定，叫【贼】。师两手托开，珍重便去。至翠峰，开堂出世，曰【雁过长空，影沉寒水，水无流影之心，雁无遗踪之意。若能如是，方解向异类中行。】显公闻之，令书于塔下，曰【此大吾宗矣】。时琅琊觉禅师并主化大行。尝指学徒曰【怀公古佛，试知问看。】\n一旦示疾，山谷昼鸣，林木夜吼。乃语门人智才曰【吾今行矣。】仍作颂曰【红日照扶桑，白云在华岳。三更过铁围，拶折骊龙角。】智才曰【此外如何？】师扣枕三下，推枕便行。住世七十二年。僧居五十四腊，时治平元年九月二十二日也。\n若夫哲人斯萎，四众失恃，十八变已，三昧火生，坚固堕空，窣堵涌地，皆常迹也。何足道哉。凡住楂林、天衣等八刹，其接物利人，忘身忍辱，既得古佛之密印，皆极如来之善行。所谓万缘无漏，故得四众归心，王臣护持，天人瞻仰者也。\n嗣法者不可胜纪。一旦，师孙仲宣，会集云游衲子，林下相逢，谓襄阳米芾曰【如来数百千言皆真实，谛假托一语人有眼目。盖道缘伪丧，派逐滥澌，各道所闻，请书乐石。】芾曰【然】。南岳二碑，曹溪四碣，备述厥德，稽首赞曰：\n稽首皈依无上尊，清净圆满千亿化。三身俱现立法祖，一法不立即如来。\n示现有渐缘慈悲，慈悲本不为佛祖。佛祖不立无皈依，所以三身开后觉。\n寥寥千古古佛远，堂堂此身即古佛。众生不昧本来心，此是古佛行住处。","author":"宋代米芾","description":"米芾行书天衣怀禅师碑"}]