[{"text":"米芾《寄魏泰诗帖》（即《与魏泰唱和诗帖》疑为摹本），纸本，行书，纵26厘米，横102.5厘米，香港王氏藏。\n释文\n寄米元章。魏泰。绿野风回草偃波，方塘疏雨净倾荷。几年萧寺书红叶，一日山阴换白鹅。湘浦昔同要月醉，泂湖还忆扣舷歌。缁衣化尽故山去，白发相思一陪多。次韵。米芾。山椒卜筑瞰江波，千里常怀楚制荷。旧怜俊气闲羁马，老厌奴书不玩鹅。真逸岂因明主弃，圣时长和野民歌。一自扣舷惊夏统，洛川云物至今多。泰，襄阳人，能诗，名振江汉，不仕宦。昨入都久留，回山之日，芾始及都门，故人不及见。寄此诗，乃和。故与王平甫并为诗豪。\n","timestamp":1431696957962,"published":true}]