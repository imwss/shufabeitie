[{"name":"朱耷草书欧阳修相州昼锦堂记","dynasty":"清代","category":"草书","type":"","user":1,"timestamp":1429791623278,"text":"释文：\n　　仕宦而至将相，富贵而归故乡，此人情之所荣，而今昔之所同也。盖士方穷时，困阨闾里，庸人孺子，皆得易而侮之。若季子不礼于其嫂，买臣见弃于其妻。一旦高车驷马，旗旄导前，而骑卒拥后，夹道之人，相与骈肩累迹，瞻望咨嗟；而所谓庸夫愚妇者，奔走骇汗，羞愧俯伏，以自侮罪于车尘马足之间，此一介之士，得志（漏“于”）当时，而意气之盛，昔人比之衣锦之荣者也。 \n　　惟大丞相魏国公则不然，公，相人也。世有令德，为世名卿。自公少时，已擢高科，登显仕；海内之士，闻下风而望余光者，盖亦有年矣。（漏“所谓将相而富贵，皆公所宜素有，”）非如穷阨之人，侥幸得志于一时，出于庸夫愚妇之不意，以惊骇而夸耀（楼“之”）也。然则高牙大纛，不足为公荣；桓圭衮裳（误为“冕”），不足为公贵；惟德被生民，而功施社稷，勒之金石，播之声诗，以耀后世而垂无穷；此公之志，而士亦以此望于公也，岂止夸一时而荣一乡哉！ \n　　公在至和中，尝以武康之节，来治于相。乃作昼锦之堂于后圃；既又刻诗于石，以遗相人。其言以快恩雠、矜名誉为可薄。盖不以昔人所夸者为荣，而以为戒。于此见公之视富贵为何如（当为“如何”），而其志岂易量哉！故能出入将相，勤劳王家，（漏“而夷险一节。”）至于临大事，决大议（误为“疑”），垂绅正笏，（漏“不动声色，”）而措天下于泰山之安，可谓社稷之臣矣！（漏“其丰功盛烈，所以铭彝鼎而被弦歌者，乃邦家之光，非闾里之荣也。”）余虽不获登公之堂，（漏“幸尝窃诵公之诗，”）乐公之志有成，而喜为天下道也。于是乎书。 \n　　　　——乙酉秋日 八大山人","author":"清代朱耷","description":"朱耷草书欧阳修相州昼锦堂记"}]