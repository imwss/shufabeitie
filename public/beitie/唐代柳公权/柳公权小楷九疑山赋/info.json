[{"name":"柳公权小楷九疑山赋","text":"作品名称：九疑山赋\n创作年代：宋代\n作者：黄表卿\n作品体裁：散文\n作品概况\n作品名称：九疑山赋\n创作年代：宋代\n作品体裁：散文\n作品原文\n天下一景，湖南九疑。按诸古以为据，考其图而可知。龙驾不还，万世衣冠安在?马蹄所至，十分山水之奇。载尧天而身属尧民，履舜土而心知舜事。数十年千百载之遐迹遗踪，三十六七十二之洞天福地，此则居其一也。何为渺茫，彼乃疑其九焉?见诸图志，父老常言，迄今以传，巫中黔中，属于楚之邦，吴之境；零陵舂陵，分于秦之后，汉之前。仙踪显天皇之始载，郡名标贞观之初年。地方千里，而物外胜地；天南一角，而壶中有天。攀断龙髯，黄鹤莫留于仙驭；空遗虎鼎，白鸦犹养于元田。八井俱涸，而一井涌泉；九峰齐高，而三峰压众。桂林杞林，左右森列；石楼石城，东西护送。有朱明，有华盖，而簇成萼绿一华，曰娥皇、曰女英，而对笑桃花一洞。下临玉琯，依稀玉琯之吹鸾；上有箫韶，彷锦箫韶之来凤。古者得道，帝之有虞。浮湘江而沂潇浦，登疑岭而望苍梧。洒西江之泪兮，斑斑之纹竹千亩；奏南风之琴兮，戛戛之古松数株。三麓床中，丹炼九转；万岁山上，声齐一呼。所以尚书已有陟方之语，至于史记广为考古之图。乾坤大而圣境亦宽，日月长而仙家不老。碧虚岩前，千怪万状；紫霞洞中，十洲三岛。六月无夏，惟木惟石；四时有春，非花非草。兹境为胜，异时可考。经藏石室，隐然六甲之护持；亭立仙梯，宛若五丁之开道。客难之曰：“舜居蒲坂，本属乎冀之北；舜卒呜条，不在乎夷之西。”殊不知无本不立，非文熟稽。有舜江则可浣可漱，有舜坛则可扳可跻。月披兮明月上，云阁兮白云齐。九溪源下之流派，万丈天边之石梯。鸟篆穹碑，刺史元公之笔；电文遒字，舍人李蟠之题。余应之曰：“百岂无于一二，十未丧其八九。紫霞高卧，前后十四辈；白日飞升，小大三百口。不然，是赋也何为作焉?以代门下抠衣而藉手。” \n作品注释\n攀断龙髯：攀折断了龙的胡子；髯，胡子。\n九峰：九疑山共有九座山峰，分别是舜源峰、桂林峰、杞林峰、石楼峰、石城峰、朱明峰、娥皇峰、女英峰、箫韶峰。舜源峰居中，拔地而起，其余诸峰如众星拱月，争相簇拥，古木苍翠，风景秀美。\n萼绿一华：环列在花的最外面一轮的叶状薄片，一般呈绿色；萼，花萼。\n鸟篆穹碑：相传在九疑山的最高峰三分石顶上，有古人留下的铜碑，据说是舜帝南巡时亲笔题写，其字如鸟爪，模糊而无人能够辨识。\n电文遒字：指九疑山历代文人骚客的题词石刻，许多文字，写得龙飞凤舞，遒劲有力，如雷电留下来的印痕。 \n作品赏析\n该文是黄表卿描写家乡名山九疑的一篇代表作。赋是我国古代的一种文章体裁，在汉魏六朝时比较盛行，通常用来写景叙事，也可抒情说理。《九疑山赋》中，写景注重整体，由大到小，由远及近；叙事从古到今，条理清晰，通篇既有诗歌的韵味，又有散文的潇洒自如。对仗非常工整，如：“攀断龙髯，黄鹤莫留于仙驭；空遗虎鼎，白鸦犹养于元田。”“浮湘江而沂潇浦，登疑岭而望苍梧。”“洒西江之泪兮，斑斑之纹竹千亩；奏南风之琴兮，戛戛之古松数株。”“碧虚岩前，千怪万状；紫霞洞中，十洲三岛。”“六月无夏，惟木惟石；四时有春，非花非草。”说明作者对这种体裁的把握，已经到了炉火纯青的化境。 \n黄表卿，永州宁远人。宋代进士。曾任天河县县令。 \n","category":"小楷","verified":true,"user":1,"timestamp":1429951552547},{"name":"柳公权小楷九疑山赋","dynasty":"唐代","category":"小楷","type":"","user":1,"timestamp":1429791626668,"text":"","author":"唐代柳公权","description":"柳公权小楷九疑山赋"}]