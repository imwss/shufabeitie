[{"name":"祝允明行草靖节先生饮酒诗","text":"内容介绍\n《中国历代碑帖集粹30:祝允明草书〈箜篌引〉·〈美女篇〉·〈白马篇〉·〈名都篇〉》主要内容：草书曹植诗《箜篌引》、《美女篇》、《白马篇》、《名都篇》，是祝枝山草书的代表作。全卷长一千一百五十四点七厘米，宽三十六点一厘米，计一百十六行，共五百八十一字，现藏于台北故宮博物院。纵观作品，既有颠张醉素之势，又可见其学黄庭坚功力之深，挥笔迅疾，圆转自然，在随意挥洒中自有规矩可寻，狂而不乱，情浓势足，激跃奔发，妍媸不凡，朴拙沉劲而又不失流丽多姿，是学习祝允明草书的佳作。\n ","category":"行草","verified":true,"user":1,"timestamp":1429951644616},{"name":"祝允明行草靖节先生饮酒诗","dynasty":"明代","category":"行草","type":"","user":1,"timestamp":1429791643892,"text":"衰荣无定在，彼此更共之。邵生瓜田中，宁似东陵时！寒暑有代谢，人道每如兹。达人解其会，逝将不复疑；忽与一樽酒，日夕欢相持。道丧向千载，人人惜其情。有酒不肯饮，但顾世间名。所以贵我身，岂不在一生？一生复能几，倏如流电惊。鼎鼎百年内，持此欲何成！行止千万端，谁知非与是；是非苟相形，雷同共誉毁。三季多此事，达士似不尔。咄咄俗中愚，且当从黄绮。秋菊有佳色，浥露掇其英。泛此忘忧物，远我遗世情。一觞虽独尽，杯尽壶自倾。日入群动息，归鸟趋林鸣。啸傲东轩下，聊复得此生。青松在东园，众草没其姿；凝霜殄异类，卓然见高枝。连林人不觉，独树众乃奇。提壶挂寒柯，远望时复为。吾生梦幻间，何事绁尘羁！长公曾一仕，壮节忽失时；杜门不复出，终身与世辞。仲理归大泽，高风始在兹。一往便当已，何为复狐疑！去去当奚道，世俗久相欺。摆落悠悠谈，请从余所之。有客常同止，取舍邈异境。一士常独醉，一夫终年醒。醒醉还相笑，发言各不领。规规一何愚，兀傲差若颖。寄言酣中客，日没烛当秉。故人赏我趣，挈壶相与至。班荆坐松下，数斟已复醉。父老杂乱言，觞酌失行次。不觉知有我，安知物为贵。悠悠迷所留，酒中有深味！子云性嗜酒，家贫无由得。时赖好事人，载醪祛所惑。觞来为之尽，是谘无不塞。有时不肯言，岂不在伐国。仁者用其心，何尝失显默。畴昔苦长饥，投耒去学仕。将养不得节，冻馁固缠己。是时向立年，志意多所耻。遂尽介然分，拂衣归田里，冉冉星气流，亭亭复一纪。世路廓悠悠，杨朱所以止。虽无挥金事，浊酒聊可恃。","author":"明代祝允明","description":"祝允明行草靖节先生饮酒诗"}]