[{"name":"韩道亨草诀百韵歌","text":"韩道亨 （生卒年不详），明代人，字颖泉， 工书法。万历四十一年（一六一三）尝书李白蜀道难卷，张君度补图。\n作品名称\n韩道亨《草诀百韵歌》\n作品内容\n草圣最为难，龙蛇竟笔端。毫厘虽欲辨，体势更须完。有点方为水，空挑却是言。宀头无左畔，走遶阙东边。长短分知去，溦茫视每安。\n步观牛引足，羞见羊踏田。六手宜为禀，七红即是袁。十朱知奉己，三口代言宣。\n左阜贝丁反，右刀寸点弯。曾差头不异，归浸体同观。孤殆通相似，矛柔总一般。\n采夆身近取，熙照眼前看。思惠鱼如画，禾乎手似年。既防吉作古，更慎达为连。\n宁乃繁于叔，侯兮不减詹。称摄将属倚，某枣借来旋。慰赋真难别，朔邦岂易叅。\n常收无用直，密上不须宀。才畔详笺牒，水元看永泉。柬同东且异，府象辱还偏。\n寸傍干成卉，勾盘柬作阑。乡卿随口得，爱凿与奎全。玉出头为武，干衔点是丹。\n蹄号应有法，云虐岂无传。盗意脚同适，熊弦身似然。矣其头少变，兵共足双联。\n莫写包庸守，勿书绿是缘。谩将绳当腊，休认寡为宽。即脚犹如恐，还身附近迁。\n寒容审有象，宪害寘相牵。满外仍知备，医初尚类坚。直湏明谨解，亦合别荆前。\n颡向戈牛始，鸡湏下子先。ノ之非是乏，勾木可成村。萧鼠头先辨，寅宾腹里推。\n之加心上恶，兆戴免头龟。点至堪成急，勹干认是卑。寿宜圭与可，齿记止加司。\n右邑月何异，左方才亦为。举身为乙未，登体用北之。路左言如借，时边寸莫违。\n草勾添反庆，乙九贴人飞。惟末分忧夏，就中识弟夷。斋齐曾不较，流染却相依。\n或戒戈先设，皋华脚预施。睿虞元仿佛，拒捉自依稀。顶上哀衾别，胸中器谷非。\n止知民倚氏，不道树多枝。虑逼都来近，论临勿妄窥。起旁合用短，遣上也同迷。\n欲识高齐马，湏知兕既儿。寺专无失错，巢笔在思维。丈畔微弯使，孙边不绪丝。\n莫教凡作愿，勿使雍为离。醉碎方行处，丽琴初起时。栽裁当自记，友发更湏知。\n忽讶刘如对，从来缶似垂。含贪真不偶，退邑尚参差。减灭何鲁误，党堂未易追。\n女怀丹是母，叟弃点成皮。若谓涉同浅，湏教贱作师。鼋鼍鼌一类，茶菊策更亲。\n非作浑如化，功劳总若身。示衣尤可惑，奄宅建相邻。道器吴难测，竞充克有伦。\n市于增一点，仓欲可同人。数叚情何密，曰甘势则匀。固虽防梦蕳（简），自合定浮淳。\n添一车牛幸，点三上下心，叅参曾不别，閧巽岂曾分。夺旧元无异，嬴羸自有因。\n势头宗掣系，章体效平辛。合戒哉依岁，宁容拳近秦。邪听行复止，即断屈仍伸。\n田月土成野，七九了收声。最迫艰难欢，尤疑事予争。葛尊草上得，廊庙月边生。\n里力斯成澷（无氵），圭心可是舂。出书观项转，别列看头平。我家曾不远，君畏自相仍。\n甚乂犬傍获，么交玉伴琼。膝滕中委曲，次比两分明。二下客为乱，宀藏了则宁。\n而由问上点，早得幸头门。耻死休相犯，貌朝喜共临。鹿头真戴草，狐足乃疑心。\n勿使溦成渐，奚容闷即昆。作南观两甫，求鼎见棘林。休助一居下，弃奔七尚尊。\n隶头真似系，帛下即如禽。沟谍皆从弋，纸笺并用巾。惧怀容易失，会念等闲并。\n近息追微异，乔商矞不群。欵频终别白，所取岂容昏。戚感咸相等，驭登（敦）殷可亲。\n台名依召立，教类逐严分。邹歇歌难见，成几贼易闻。傅传相竞点，留辨首从心。\n昌曲终如鲁，食良末若吞。改头聊近体，曹甚不同根。旧说唐同鴈，尝思孝似存。\n扫搊休得混，彭赴可相侵。世老偏多少，谢衡正浅深。酒花分水草，技牧别支文。\n可爱郊邻郭，偏宜湛友谌。习观羲献迹，免使墨池浑。\n万历癸丑秋八月二十五日韩道亨书\n","category":"草书","verified":true,"user":1,"timestamp":1429951650206},{"name":"韩道亨草诀百韵歌","dynasty":"明代","category":"","type":"","user":1,"timestamp":1429791606461,"text":"","author":"明代韩道亨","description":"韩道亨草诀百韵歌"}]