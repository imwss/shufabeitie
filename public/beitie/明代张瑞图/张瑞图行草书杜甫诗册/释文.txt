张瑞图《行草书杜甫诗册》 朵云轩藏 

释文：知归俗可忽，取适事莫并。身退岂待官，老来苦便静。况资菱芡足，庶结茅茨迥。从此具扁舟，弥年逐清景。《渼波西南台》出门复入门，两脚但（仍）旧。所向泥（滑滑），思君令人瘦。沉吟坐西轩，饮食错昏昼。寸步曲江头，难为一相就。吁嗟（乎）苍生，稼穑不可救。安得诛云师，畴能补天漏。大明韬日月，旷野号禽兽。君子强逶迤，小人困驰骤。维南有崇山，恐与川（满）溜。是节东篱菊，纷披为谁秀。岑生多新（语），性亦嗜醇酎。采采黄金花，何由满（襟）袖。《九日寄岑生》许生五台宾，业白出石壁。余亦师粲可，身犹负禅寂。何阶子方便，谬引为匹敌。离索晚相逢，包蒙欣有击。诵诗浑游衍，四座皆辟易。应手看捶钩，清心听鸣镝。精微穿溟涬，飞动摧霹雳。陶谢不枝梧，风骚共推激。紫燕自超诣，翠驳谁剪（《夜听许十损诵诗爱而有作》）叶密鸣蝉稠。苦（遭）此物聒，孰谓吾庐幽。水花晚色（净），庶足充淹留。预恐尊中尽，更起为君谋。《夏日李公见访》　天启甲子冬夜草于东湖之果亭　二水瑞图
