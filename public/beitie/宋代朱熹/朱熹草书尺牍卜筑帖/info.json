[{"name":"朱熹草书尺牍卜筑帖","dynasty":"宋代","category":"草书","type":"","user":1,"timestamp":1429791636523,"text":"朱熹草书尺牍《卜筑帖》 纸本 纵33.7厘米 横52.5厘米\n【释文】熹顿首拜覆：窃闻卜筑锺山，以便亲养，去嚣尘而就淸旷，使前日之所暂游而寄赏者，今遂得以爲耳目朝夕之玩，窃计雅怀亦非独爲避衰计也，甚善甚感!所恨未获一登新堂，少快心目耳。蒙喩鄙文，此深所不忘者。但向来不度，妄欲编辑一二文字，至今未就，见此整顿，秋冬间恐可录净。向后稍间，当得具稿求敎也。所编乃通鑑纲目，此年前草例，今夏再修，义例方定，详略可观。亦恨未得拜呈，须异时携归，请数日之间，庶可就得失耳。末由承晤，伏纸驰情!熹顿首上覆。","author":"宋代朱熹","description":"朱熹草书尺牍卜筑帖"}]