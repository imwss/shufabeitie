[{"name":"朱熹与彦修少府帖","text":"朱熹尺牍《与彦修少府帖》，纸本，台北故宫博物院藏。\n【释文】熹顿首彦脩少府足下：别来三易裘葛，时想光霁，倍我遐思。黔中名胜之地，若云山紫苑，峰势泉声，犹为耳目所闻睹，足称高怀矣。然猿啼月落，应动故乡之情乎；熹迩来隐迹杜门，释尘棼于讲诵之馀，行简易于礼法之外。长安日近，高卧维艰，政学荒芜，无足为门下道者。子潜被命涪城，知必由故人之地，敬驰数行上问。并附新茶二盝，以贡左右。少见远怀不尽区区。熹再拜上问彦脩少府足下。仲春六日。 \n","category":"草书","verified":true,"user":1,"timestamp":1429951561587}]