[{"name":"居节楷书诗稿册页","text":"居节（约1524—约1585），明代书画家。字士贞，一作贞士，号商谷、西昌逸士，吴州（治今江苏苏州）人。少从文徵明游，书、画为入室弟子。山水画法简远，有宋人之风。家本业织，籍隶织局，受织监孙隆诬陷，被拘系破家，晚年僦居虎丘南村，屋数椽，萧然自适，或绝粮，则旦起写《疎松远岫》一幅，令童子易米以炊，年六十，竟以穷死。后人珍视其画，认为可与朱朗、侯懋功相颉颃。能诗，著有《牧豕集》。\n传世作品\n诗作\n【雨后过云公问茶事】\n雨洗千山出，氤氲绿满空。开门飞燕子，吹面落花风。\n野色行人外，经声流水中。因来问茶事，不觉过云东。\n【半塘寺一上人小楼】\n何处闻清磬，春云度半塘。茶香连小院，楼影带修廊。\n不染莲花净，闲贪佛日长。晚山如有意，飞翠满绳床。\n【送汪公珣重游塞上】\n才子亦弓裘，重为万里游。颇谙区脱语，未饮月支头。\n雪上黄云色，沙中暮角愁。功名少年事，塞草易为秋。\n【秋日】\n槿花委露渚莲愁，无复红妆荡小舟。浓淡云山堪入画，萧闲门径自宜秋。\n当时载酒人如鹤，昨夜吹箫月满楼。鸿雁欲来江欲冷，白苹风起思悠悠。\n【无题简洵美】\n绿鬟欹堕翠蛾愁，蜡烛高烧花满楼。箫起玉台双引凤，星回银汉一牵牛。\n茱萸匣里常藏月，豆蔻枝头不作秋。昨日江枫吹叶紫，横塘无复采莲舟。\n【暮归书事】\n竹溪萝径自幽清，片片山衣细霭生。薄暮园庐半烟火，高原禾黍正秋晴。\n遥看绿酒悬帘卖，未办青钱挂杖行。新月柴门牛背笛，澹云红树总诗情。\n子建自楚归过访\n湘君庙下鹧鸪啼，芳草王孙去路迷。春水看消巴蜀雪，桃花游遍武陵溪。\n朝云梦里江南路，风雨灯前夜半鸡。归到故园秋未老，一尊还唱白铜鞮。\n【洵美濒行携歌姬过山中言别阻雨不赴因简以诗】\n公子临行出翠鬟，新歌能解唱阳关。不嫌杜牧三觥后，生怕周郎一顾间。\n纨扇芙蓉隔秋水，枕屏云雨自青山。烛花影里银筝畔，谁见惊鸿向月还。\n【听雨遣怀二首】\n琴樽几杖静柴门，抱瓮忘机老灌园。不遇曾闻七十说，出关空著五千言。\n高云暮色霜前雁，独树孤烟原上村。零落楚兰愁未采，一江风雨泣秋魂。\n一番秋事老芙蕖，萧飒寒生暮雨余。村巷犬声如吠豹，邻家灯影有归渔。\n重阳酒熟萸初紫，五柳霜清叶未疏。卖赋虚名吾岂有，向来多病似相如。 \n画作\n传世作品有隆庆二年（1568）作《品泉诗意图》，图录于《中国名画》；万历二年（1574）作《松荫观瀑图》轴、十一年(1583)作《云岚松色图》卷现藏故宫博物院；《万松小筑图》轴藏上海博物馆；嘉靖四十年（1561）作《潮满春江图》轴藏镇江市博物馆；万历九年（1581）作《松壑高闲图》轴藏香港 虚白斋。  \n","category":"楷书","verified":true,"user":1,"timestamp":1429951604962},{"name":"居节楷书诗稿册页","dynasty":"明代","category":"楷书","type":"","user":1,"timestamp":1429791609603,"text":"《诗稿册页》，卷首有残损，改装成册页14页，末页空白。纸本乌丝栏小楷书，纸高22.7厘米，横12厘米。残存诗21首，内五律11首，两首有残损，七律十首。\n 此作未见著录，尾题“呈太常袁相公刊定，壬申（1572）三月一日居节顿首上”。左二印，上白文“成节印”，下朱文“士贞父”三字平列。时居节46岁，画、诗、书俱臻成熟佳景。\n  居节（1524-1585），明代书画家。字士贞，号商谷，吴（今江苏苏州）人。少从文徵明游，书、画为入室弟子。山水画法简远，有宋人之风。家本业织，籍隶织局，受织监孙隆诬陷，被拘系破家，晚年僦居虎丘，屋数椽，萧然自适，或绝粮，则旦起写疎松远岫一幅，令童子易米以炊。嘉靖十年（1531）作山水图，万历十三年（1585）作松壑高闲图。著牧豕集。","author":"明代居节","description":"居节楷书诗稿册页"}]