梁同书《苏轼钱越王祠碑铭册》 行书，广东省博物馆藏。
纸本，纵23.5cm，横30cm。梁91岁书。 

释文：天目之山,苕水出焉,龙飞凤舞,萃于临安。笃生异人，绝类离群。奋挺大呼,从者如云。仰天誓江,月星晦蒙。强弩射潮,江海为东。杀宏诛昌,奄在吴越。金券玉册,虎符龙节。大城其居,包络山川。左江右湖,控引岛蛮。岁时归休,以燕父老。奕如神人,玉带球马。寅畏小心。厥篚相望，大贝南金。五胡昏乱，罔堪托国。三王相承，以待有德。既获所归，弗谋弗咨。先王之志，我维行之。天祚忠孝，世有爵邑。允文允武，子孙千亿。帝谓守臣，治其祠坟。毋俾樵牧，愧我后昆。龙山之阳，岿焉新宫。匪私于钱，惟以劝忠。非忠无君，非孝无亲。凡百有位，视此刻文。（《书法丛刊》2005年第2期 总第84期）
